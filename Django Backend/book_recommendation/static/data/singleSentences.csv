Book,Blurb,Author
A story of a Real Man,"අලෙක්සේයි මරේසියෙව් නම් රුසියන් සෙබළා දෙවන ලෝක සංග්‍රාමයේ දී ඇඩෝෆ් හිට්ලර්ගේ ප්ර්මානු යුධ සේනාංක හා සටන් වැද තම දෙපා අහිමි කරගත් ගුවන් හමුදා නියමුවෙකි. තම දෙපා අහිමිවීමෙන් පසුවද හිට්ලර්ගේ ප්‍රබල හමුදා සමඟ සටන්වැද විශිෂ්ට ජයග්‍රහණ රැසක් රුසියන් හමුදා වෙත අත් කර දෙන්නට ඔහු සමත් විය. නවකතාවේ කතා නායකයා ඔහුයි. මුළු යුරෝපයම වාගේ ලෙයින් නෑවූ දෙවන ලෝක යුද්ධයේ දී,භිට්ලර්ගේ සේනා සෝවියට් සංගමයෙන් සෑහෙන කොටසක් අල්ලා ගැනීමට සමත් වූ අතර, සෝවියට් සෙබළු හිට්ලර්ගේ ජර්මන් සේනාවන්ට හා ඔහුට ගැති රටවල් ගණනාවක, යුධ හමුදා වලට ද විරුද්ධව සටන් දියත් කළහ. ඒ සෑම අවස්ථාවකදීම අසමසම වීරත්වයක් පෙන්වූ සෝවියට් ජනතාවගේ, දේශප්‍රේමීත්වයද මේ කෘතියෙන් අපට මනාව පැහැදිලි වේ.",Boris Polevoy
Disgrace,"පශ්චාද් වර්ණභේදවාදී දකුණු අප්‍රිකාවේ තීරණාත්මක ලෙස වෙනස් වූ බල සංරචක විසින් ඇතිකරනු ලැබ තිබෙන නව දේශපාලනික හා ආචාර ධාර්මික අභියෝගයන් නො බිය ව වේදිකාවට කැඳවමින්, කොඑට්සි ඒ ඔස්සේ යෙදෙන්නේ අන්ධකාර මනුෂ්‍ය සත්තාව පිළිබඳ ගැඹුරු හා නිර්දය ගවේශනයක ය. සිය කුසලතාව තමා අවට සමාජයට කැඩපතක් ඇල්ලීමට පමණක් සීමා නොවන බව ඔහු මේ හරහා ප්‍රකට කරවයි. එතැනින් ඔබ්බට යමින් ඔහු කළු මිනිසා සහ සුදු මිනිසා අතර මෙන් ම ස්ත්‍රිය හා පුරුෂයා අතරත් ඇති ආතතිගත සබඳතාව පිළිබඳ කරදරකාරී හා තැතිගන්වනසුලු ප්‍රශ්න කිරීමක නියැලේ.",J. M. Coetzee
In the Midst of Winter,කෙනෙකුගේ මුළු ජීවිත කාලය පුරාම මතකයේ රැඳෙන පරිදි ඉතා දරුණු අන්දමින් ඇමෙරිකා එක්සත් ජනපදයේ බෲක්ලින් ප්‍රාන්තයට හමාගිය හිම කුණාටුව පැවති කාලය තුළ එකිනෙකට වෙනස් චරිත හිමි තිදෙනකු අතර සදාකාලික මිතුදමක් ගොඩනැගිණ. එමෙන්ම තම ජීවිතය තනිකඩව නිහඬව ගෙන ගිය හැටවන වියේ පසු වූ මානව හිමිකම් පිළිබඳ විශ්වවිද්‍යාල මහාචාර්යවරයකු වූ රිචඩ් බෝමාස්ටර් සහ හැට දෙවැනි වියේ පසු වූ චිලී ජාතික විශ්වවිද්‍යාල කථිකාචාර්යවරයකු වූ ලුසියා මරාස් සහ ඒ වන විට ඇමෙරිකාවේ විසූ නීතිවිරෝධී සංක්‍රමණික චිලී ජාතික තරුණ කාන්තාවක වූ එව්ලින් ඔටේගා ඇති කරගත් මිතුදම ය. ඒ සමඟම ජීවිතයේ පසුභාගයේ දිවි ගෙවූ ඉහත කීමහාචාර්යවරයා සහ කථිකාචාර්යවරිය අතර සදාතනික ආදරයක් ගොඩනැගිණ.,Isabel Allende
The Cranes Fly Early,"මේ කතාවේ දී අයිත්මාතොව් තම පාඨකයාව 1941-1945 යුද සමයේ කිර්ගීසියාවේ දුර ඈත සොඳුරු ගම්මානයක් වෙත එකතු කරගෙන යයි. අවි දැරීමට හැකියාව ඇති සියල්ලන්ම එදවස යුද පෙරමුණට කැඳවා තිබුණේ, කිසිවක් කර කියාගත නොහැකි වයස්ගත කාන්තාවන් සහ කුඩා දරුවන් පමණක් ගමෙහි ඉතිරි කරමිනි. වැඩිහිටි පිරිමින්ගේ කටයුතු සියල්ල හිරිමලුන්ගේ කර මත පැටවුණි. ප්‍රථම වතාවට මේ හිරිමල් යෞවනයන්ව දුෂ්කර යුද වාතාවරණය මැද්දේ සී සා, බිම් නඟා, බිජුවට වපුරන්නට අක්සායි පෙදෙස බලා රැගෙන යන ලදි. සියලු පිරිපත විඳ දරා ගනිමින් තම රැහැට බත සපයන්නට අප්‍රතිහත ධෛර්යයෙන් යුතුව උරදෙන යෞවනයකුගේ සන්තානයෙහි හාපුරා ප්‍රේමය විකසිත වන අයුරු අයිත්මාතොව් මනරම්ව වාක් චිත්‍රණය කරයි.",Chinghiz Aitmatov
The Years Months Days / Marrows (මහල්ලා සහ ඉරිඟු පැළය / ඇටමිදුළු),"මහල්ලෙක්, ඉරිඟු පැළයක් සහ ඔහුට තනි රකින බල්ලෙක්. දරුණු නියං සමයක සියලු මිනිසුන් විසින් හැර දමන ලද ගම්මානයක ජීවත්වීම සඳහා වන දරුණු අරගලයක්. සැමියා ද තමන් හැරගිය පසුව පරම්පරාගත රෝගයක් හේතුවෙන් මානසික වශයෙන් දුබල බවට පත් පුතකු සහ දියණියන් තිදෙනකු සමඟින් ජීවිතය හා පොර බදන මවක්. අතිශය දරුණු තත්ත්වයන් යටතේ වුව නොවැටී දරා සිටීමට සහ නැඟී සිටීමට මිනිසා සතු ශක්තිය සහ ආත්ම පරිත්‍යාගී ගුණය විමසන මේ නවකතාවන් දෙක සමකාලීන චීන සාහිත්‍යයෙහි විශිෂ්ටයෙකු වන යාන් ලියාන්කි විසින් විශ්ව සාහිත්‍යයට දායාද කරන ලද අගනා නිර්මාණ දෙකකි.",Yan Liyanke
Lullaby,"කීර්තිමත් ප්‍රංශ-මොරොක්කානු නීතිඥවරියක වූ මිරියාම් නැවත සේවයට අවතීර්ණ වීමට තීරණය කිරීමත් සමඟ ඇයටත් ඇගේ සැමියාටත් තම දරු දෙදෙනාගේ රැකවරණයට මවක් බඳුම වූ ආයම්මා කෙනෙකුගේ සේවය ලබා ගැනීම අනිවාර්ය අවශ්‍යතාවයක් විය. තම දරු දෙදෙනාට ගී ගයන පැරිසියේ තම තට්ටු නිවාස නිවහන මනාව පවත්වා ගත්, නිහඬ, ආචාරශීලී, ලුයිස් හමුවෙනු ඇතැයි ඔවුහු සිහිනෙනුදු නොසිතූහ. මිරියාම් යුවළත් ආයම්මාත් එකිනෙකාට නැතිවම බැරි අයුරින් බැඳී සිටිය ද ඊර්ෂ්‍යාව, සැකය, කලකිරීම වර්ධනය වෙත්ම මිරියාම් සහ පෝල්ගේ සිහිනයට කුමක් සිදුවෙයි ද? බලය, පංතිය, ජාතිය, මාතෘත්වය සහ ගෘහීයත්වය පිළිබඳ නිර්භීත ගවේෂණයක යෙදෙන ප්‍රතිභාපූර්ණ, සම්මානනීය ලේඛිකාවකගේ කියවිය යුතුම නවකතාවකි.",Leïla Slimani
කන්ද උඩගෙදර,එළිසබෙත් ලයිඩ් ගේ කෘතියක් වූ 'කන්ද උඩගෙදර' නමැති කෘතියේ පරිවර්තනයක් වූ මෙයින් යෞවන ප්‍රේමය පිළිබඳව වූ සුන්දර අත්දැකීමක් පිළිබිඹු කරයි.,එළිසබෙත් ලයිඩ්
යුගාන්තය,අපේ උසස් සමාජයේ ජීවිතය චිත්‍රපටයකින් මෙන් වික්‍රමසිංහ මහතා යුගාන්තයෙන් පිළිබිඹු කරයි. ඔහු මේ කථාව කියන්නේ සමාජයේ අප කාටත් අසන්ට හා දකින්ට ලැබෙන සිදුවීම් වස්තු කොට ගෙන ය. ඒ සිද්ධීන් සිදුවන සැටියෙන්ම පාඨකයා ඉදිරියෙහි මවා පෙන්වීමට යොදා ගෙන තිබෙන්නේ සමාජයේ ජීවත්වන ප්‍රකෘති  ස්ත්‍රී පුරුෂයන්ගේ චරිතයන් ය. එහෙත් කර්තෘ ගේ ප්‍රතිභා ශක්තිය නිසා පාඨකයාට යුගාන්තයෙන් කියවන්ට ලැබෙන්නේ ඔහු ඇසූ දුටු දෙයෙහි වුව ද අපූර්ව සෞන්දර්යයක් හා අපූර්ව රසයක් ඇති චමත්කාර ජනක කථාන්තරයකි.,මාර්ටින් වික්‍රමසිංහ
The Place of the Skull,"ජනතාවගේ ආහාර අවශ්‍යතා වෙනුවෙන් රටේ සත්ත්ව සම්පත අනුකම්පා විරහිතව ඝාතනය කිරීමට නිකුත් කෙරෙනා නිලධාරීවාදී ආඥා හමුවේ පරිසර තුලිතතාව බිඳවැටීමෙන් පීඩනයට ලක්වන මිනිසා හා සත්ත්ව ජීවිතවල ඛේදවාචකයත් ආගමික සංස්ථාවේ අත්තනෝමතිකකම් ප්‍රශ්න කිරීම හමුවේ නෙරපනු ලබනා පූජකවරයකු මිනිසාට තමන් අදහන සත්‍ය වටහාදීමට යාමෙන් මුහුණදෙන ඉරණමත්, සමාජ විමුක්තිය උදෙසා අවංකව කැපවෙන විමුක්තිකාමියකු හට නිලධාරිවාදයෙන් එල්ලවන අසාධාරණයන් හරහා සමස්ත සෝවියට් සමාජයේම අවසන් භාගය පිළිබඳ පුළුල් සිත්තමක් ඉදිරිපත් කෙරෙනා 'දංගෙඩිය' යනු සෝවියට් සාහිත්‍යයේ මතු නොව විශ්ව සාහිත්‍යයේ ද අගනා මතක සටහනකි.මේ නවකතාව අයිත්මාතොව්ගේ කෘති අතර තේමාත්මක වශයෙන් මුළුමනින්ම වෙනස් මගක් ගත්තක් සේ සැලකිය හැකි ය. ඔහු මේ කෘතිය පළ කරන්නේ සෝවියට් දේශයේ අර්බුද මෝරා එමින් පැවති සමයක ය. සෝවියට් දේශය ලෝක සිතියමෙන් මැකී ගොස් තිබුණ ද අයිත්මාතොව් තම කෘතිය හරහා මතු කරන විවේචනය වාමාංශික ව්‍යාපාරවල අද ඉන්නා ක්‍රියාධරයන්ගේ අවධානයට යොමු කිරීම ඉතා වැදගත් වෙයි.",Chinghiz Aitmatov
Seasons of the Palm,කුල පීඩනයේ විය ගසට යටකර සිය ළමා වියෙහි නොකල් වැඩිහිටියන් බවට පත් කරනු ලබනා ළමුන් පිරිසක්. කුල පීඩනයේ මෙන්ම ආර්ථික පීඩනයේ ද බර දරාගත නොහැකිව සිය දරුවන් උසස් යයි සම්මත කුලයන්හි වාල්කමට පවරන්නට බල කෙරුණු වැඩිහිටි පරම්පරාවක් පෙරුමාල් මුරුගන්ගේ අග්‍රකෘතිය සේ සැලකෙන මේ නවකතාව කුල ක්‍රමය යනු තවත් කල් පවත්වා නොගත යුතු මානව විරෝධී පද්ධතියක් බව මනාව විදහන අපූර්ව නවකතාවකි.,Perumal Murugan
රුදාව,"කොතරම් දක්ෂතා තිබුණන් කැලේම පිපී කැලේම පරවී යන මල් මෙන් නම දක්ෂතාවන් එළිදැක්වීමට ඉඩ නොලබා අකාලයේ විනාශ මුඛයට පත්වන දරුවෝ අද ද එමට සිටිති.මුළු ජීවිතයම කඹුරා තම දරුවන් තමන් වැටී සිටින නරා වළෙන් ඔඝවා තැබීමට යත්න දරන දුප්පත් දෙමාපියෝ දරිද්‍රතාවයේ කුරිරු දඬු අඬුවට හසුවී කබලෙන් ළිපට වැටී මියැදෙති.තම රීරි මාංශය වැයකර සරුසාර කරගත් අස්වැන්න, ගොවි සුසුම් ලද්දී හිත් පිත් නැති පොලීකාරයන් ඔවුන්ගේ ඇස්පනාපිටම පැහැරගෙන යති. දකුණේ ගමක පීඩිත ජන ජීවිතය පිළිබිඹු කරන අන්දිරිස්ලා, සාමෙල්ලා, විමල්ලා ගේ ඒ දුක්ඛර කථා පුවතයි රුදාව. ",සිරිසේන පල්ලෙවත්ත
"Roll of Thunder, Hear My Cry","ඔබ කිසි දිනෙක කාගේ හෝ අවමානයකට ලක් වී තිබේ ද? ඔබම තීරණය කරන්න. එහිදී ඔබ විඳි වේදනාව, මේ කළු මිනිසුන් තමන්ගේ උපන් බිමෙන් දුර බැහැර දේශයක දී විඳි දුක් ගැහැට, කරදර, අවමන් සහ මරණය අත් විඳි අන්දම මේ පොත ඔබට පසක් කර දෙනු ඇත.මිනිසුන්ගේ දුක් දොම්නස් මෙන්ම උපායශීලී බව හා තේරුම් ගැනීමේ ශක්තිය ද මේ පොත ඔබට අනාවරණය කරයි. තම වර්ගයා ගැන ඇති ආඩම්බරය ද ආදරය ද අපට තේරුම් ගැනීමට ඉඩ දෙයි.",Mildred D. Taylor
The Valley of Ghosts,"ලෝකයේ විවිධ ආකාරයේ වංචනික ක්‍රියාවන් හා අපරාධයන් මානව ශිෂ්ඨාචාරයේ ආරම්භයේ පටන් සිදු වන්න ඇත. ඒවා අද ද සිදු වෙයි. මතුවටත් ඒවා සිදු නොවෙන්නේ යයි සිතීම අසීරු ය. එපමණක් නොව මෙවැනි ක්‍රියාවන්ට දායක වුවත් සමාජ ක්‍ෂේත්‍රයේ ප්‍රබල හා උසස් සමාජ තත්ත්වයන් ලබා සමාජයේ වැජඹෙන්නට ද ඉඩ ඇත. එහෙත් පසුව හෝ ඔවුන්ගේ යථා ස්වරූපය ලෝකයට හෙළි වන අවස්ථා නැත්තේ නොවේ. නූතන මිනිස් වර්ගයාගේ පැතිකඩක් බදු එවැනි චරිත සාහිත්‍ය කෘතීන්වල චරිත බවට පත් වීම විරල සංසිද්ධියක් නොවේ. විශේෂයෙන් ම රහස් පරීක්‍ෂණ නවකතා යයි වර්ගීකරණය කළ හැකි නවකතාවල එවැනි චරිත අපට හමු වේ.මෙම කතාවෙහි මෙරිබන් මහතා, බොයිඩ් සෙල්ටර් මහතා හා ස්කොටී වැනි චරිත ඇත්තෝ මෙනි. ඔවුන් විනාශය කරා යද්දී තරුණ බුද්ධි සේවා නිලධාරී වෛද්‍ය මැක්ලියොඩ් විසින් තම දැනුම අත්දැකීම් හා පළපුරුද්ද උපයෝගී කරගෙන ඔහන්ගේ යථා ස්වරූපය හෙළි කරනු ලබයි.",Edgar Wallace
The Man in the Brown Suit (දුඹුරු ඇඳුමෙන් සිටි මිනිසා),"ලන්ඩන් උමං දුම්රිය පොළකදී, දුම්රිය මාර්‍ගයකට වැටී මගියෙක් මිය යයි. තවත් මොහොතකදී රූමත් තරුණියක් මරා දමන්නේ පාළු මන්දිරයක් තුළදීය. මෙම සිදුවීම් අතර සම්බන්ධයක් ඇද්ද? දුම්රිය මාර්‍ගයට වැටුණු මගියා පරීක්ෂා කරන වෛද්‍යවරයා නිමේෂයකින්අ තුරුදහන් වෙන්නේ ඔහුගේ සාක්කුව තුළින් බිමට වැටෙන කුඩා කොළ කෑල්ල මහත් ආන්දෝලනයකට තුඩුදෙන විශේෂ හෝඩුවාවක් බවට පත් කරමිනි. එය අහුලා ගන්නා වික්‍රමාන්විත ක්‍රියා කැමති බෙඩින්ෆීල්ඩ් මෙනෙවිය අවසානයේ නතර වෙන්නේ බිහිසුණු එසේම අවසානයක් නොමැති දිගුවූ කටුක මුහුදු ගමනකිනි.",Agatha Christie / 	බර්ටි ද කොස්තා
ආඛ්‍යාන කලාව සහ මිනිස් සමාජය,"ආඛ්‍යාන කලාවේ ශිල්පීය අංග ගැන මූලික අවධානය යොමු කරන අමුතු කතාව (2005) කෘතියෙන් පසු ලියනගේ අමරකීර්ති සහෘද සාක්ෂිය මගින් ආඛ්‍යාන කලාව මිනිස් සමාජය සහ සංස්කෘතිය තුළ තබා අධ්‍යයනය කරයි.සහෘද සාක්ෂිය කෘතිය සාහිත්‍යය, සිනමාව සහ නාට්‍ය ආදී ආධ්‍යාන කලාවන් සමාජීය, සංස්කෘතික සහ පශ්චාත් යටත් විජිත අධ්‍යයන විධි ඔස්සේ විග්‍රහ කරයි. මෙම කෘතියෙහි එන රචනා කීපයක්මසිංහල සාහිත්‍ය විචාර ක්ෂේත්‍රයෙහි පශ්චාත් යටත් විජිත න්‍යාය ස්ථාපිත කරන්නට තැත් කරයි.එසේම මෙම කෘතිය ශාක් ඩෙර්සා, ජිල් ඩිලුස්, මිචෙල් ෆූකෝ, ස්ටැන්ලි කැවෙල්, එඩ්වඩ් සයිද්, ටෙර් ඊගල්ටන්, දීපේෂ් චක්‍රබර්ති, අශීශ් නන්දි, ඩොමිනික් ලාකප්රා ආදී න්‍යායධරයන් සහ දාර්ශනිකයන්ගේ න්‍යායන් සිංහල සහ ලෝක සාහිත්‍ය 'කියවීම' සඳහා භාවිත කරයි.සහෘද සාක්ෂිය සිංහල සාහිත්‍යය කේන්ද්‍ර කර ගත්තද එය ඉන්දියානු, ඇමරිකානු, බ්‍රිතාන්‍ය ආදී සාහිත්‍ය සංස්කෘතීන්ගෙන් නිදර්ශන කැඳවමින් සන්සන්දනාත්මක සාහිත්‍ය අධ්‍යනයෙහි වැදගත්කම කියාපායි.",Liyanage Amarakeerthi
Third Girl (තෙවන දැරිය),"අගතා ක්‍රිස්ටිස්ට්ගේ තෙවන දැරිය නමින් වන මෙම කතාවට ලන්ඩන්හි බොරොඩීන් මැදුරේ තට්ටු නිවාසයක ලැඟුම් ගත් ක්ලොඩියා රයිස් හොලන්ඩ්, ප්‍රාන්සන් කෙරි හා තෝමා රෙස්ටරික දැරියෝ ඇතුළත් වෙති. මෙම අයගෙන් කෙනෙක් තෙවන දැරිය වේ. මෙහි සිදුවූ අභිරහස් මරණ ගැන විවිධ අදහස් මතු වේ. තමන් අතින් ඇතැම් විට සිදුවූ ඝාතනයක් ගැන එක් දැරියක් සිතයි. රහස් පරීක්ෂක පොයිරෝ සහ මනෝ වෛද්‍යවරයා අන් අදහසක් දරති.",Agatha Christie
ඈත අතීතයට ගිය ඇමෙරිකානුවා,දහනවවන සියවසේ ඇමෙරිකාවේ විසූ හෑන්ක් මෝගන් නම් තරුණයා යම් කිසි අද්භූත ආකාරයකට හයවන සියවසේ එංගලන්තයේ ආතර් රජුගේ කාලයේ පහළ වෙයි. නවීන නිදහස් මතධාරී ඉතාම දක්ෂ කාර්මිකයකු වන හෙතෙම අතිශයින් සම්ප්‍රදායානුකූල ආගමික වැඩවසම් ක්‍රමයක් සහ ඒකාධිපති රජකු යටතේ පැවැති නොදියුණු ආර්ථික හා සමාජ රටාව ක්‍රමයෙන් වෙනස් කරයි. ඔහුගේ නවීන තාක්ෂණික විද්‍යාත්මක ශිල්පීය ක්‍රම හයවන සියවසේ ප්‍රබල මිථ්‍යා මතධාරින්ට පෙනෙන්නේ ප්‍රාතිහාර්ය ලෙසිනි. අහසට පොළොව මෙන් වූ එම සියවස් දෙකේ සංකලන හා ගැටුම් රාශියක් හටගනී. අවසානය පාඨකයා කිසිසේත් අපේක්ෂා නොකරන්නකි. තවද ඒ යුගයේ දරුණු වැඩවසම් ක්‍රමය හා කෲර වහල් සේවය මෙහිදී නිර්දය විවේචනයට භාජන වේ. ,Mark Twain
"Childhood, Boyhood, Youth","යුද්ධය හා සාමය, ඇනා කැරනිනා වැනි අමරණීය ග්‍රන්ථ ලෝක සාහිත්‍යයට දායාද කළ දාර්ශනික ලේඛකයාගේ, සදූප දේශකයාගේ, මිනිසා සහ සොබාදහම පිළිබඳව ඉවසුම් නෙතින් විමසා බැලූ පරීක්ෂකයාගේ, හුදී ජනතාව කෙරෙහි අනුපමේය සානුකම්පාව දැක්වූ අසාමාන්‍ය වංශාධිපතියාගේ සහ ජීවිතයේ අවසන් භාගයෙහි දී සියලු යස ඉසුරු හැර දමා ගොසින් පාලු දුම්රිය පොළකදී අවසන් හුස්මපොද පිටකළා වූ අසරණයාගේ කලලාංකුරය මෙම නිර්මාණය තුළින් නොඅඩුව පිළිබිඹු වන්නේය.",ලියෝ ටෝල්ස්ටෝයි
MY FORBIDDEN FACE,"1980 දී කාබුල් හි උපත ලැබූ ලතීෆා වෙනත් තරුණියන් මෙන්ම සිනමාව, ගීතය, සාහිත්‍යයට ලොල් වූවාය. ඇගේ එකම සිහිනය වූයේ ජනමාධ්‍යවේදිනියක් වීමටයි. ඇගේ මව වෛද්‍යවරියකි. පියා ව්‍යාපාරිකයෙකි. දෙදෙනාම ඇගේ ඉලක්කයට යාමට ඇයට දිරි දුන්හ. නමුත් ඉතා ඛේදජනක ලෙස 1996 දී ඒ සිහින සියල්ල බිඳ වැටින. ඇගේ පමණක් නොව, සමස්ථ ඇෆ්ගනිස්ථාන් කාන්තා පරපුරේම ගැහැනුන්ට සියල්ල තහනම් කරමින් තලිබාන් අන්තවාදීන් රටේ බලය අල්ලා ගත්තේ ය. ගැහැනුන්ට රැකියා කිරීම, විලාසිතා කිරීම, පාසල් යාම, මහ මඟ තනිව යාම ආදී දහසක් තහනම් නීති පැනවිණි.සිය රට, සිය කාන්තාවන් උදෙසා හඬ නැගීමට ලතීෆා ප්‍රංශයට යන්නීය.",Latifa
උපන් ගම,විද්‍යාවේ දියුණුව සමග මිනිසා තම වැඩ කටයුතු කර ගැනීමට නවීන තාක්ෂණයේ පිහිට පැතුවේ කාර්ය බහුල ජීවිතයෙන් මඳකට හෝ අත් මිදීමටය. මීට දශක 7-8 පෙර ගැමි සමාජයේ මෙවැනි කටයුතු ඉටුකර ගනු ලැබුයේ වඩාත් අර පිරිමැස්මෙන් ද පරිසර හානිය අවම කරමින් ද සාමුහිකත්වය සුරකිමින් ද වඩාත් සරල ලෙසය. එවැනි සරල ජීවන රටාවක් ගෙවූ ගැමි සමාජයේ ශිල්පීය ක්‍රම සිරිත් විරිත් චාරිත්‍ර වාත්‍ර පිළිබඳ පුළුල් විශ්ලේෂණයක යෙදීමට ලීලානන්ද කුඩාගම මහතා ගත් උත්සාහයකි මේ. තමා හැදුණු වැඩුනු ගම සහ එහි ජීවත් වූ සැබෑ චරිත ඔහු මේ සඳහා මූලාශ්‍ර කරගෙන ඇත.,Lilananda Kudagama
City of Joy,"මෙම කථා පුවත ගෙතීඇත්තේ සොබාදහමේ හා පීඩනයේ කුරිරුබව විසින් තම නිවෙස්වලින් පලවා හරිනලදුව ස්වේච්ඡාවෙන් නගරයට පිටුවහල් වූ, එහෙත් සිතාගත නොහැකි තරම් අන්‍යොන්‍ය සහජීවනය සඳහා නැමුණු මිනිසුන්, ගැහැණුන් හා දරුවන් රැසක් වටාය."," Dominique Lapierre
"
Messiah,"ස්ථාපිත ආගම් සහ සම්මත දර්ශනවාද ධනපති සමාජය තුළ කෙමෙන් අර්බුදයට යද්දී, ජීවිතය සහ මරණය අතර පවතින සත්‍යතාව යළි නිර්වචනය කිරීමේ ආධ්‍යාශයෙන් ඔද වැඩෙන මිනිසා, පෙරළා ඒ ධනපති සමාජ ක්‍රමයේ ම ගොදුරක් වන සැටි මේ නවකතාවෙන් විචිත්‍ර වත් සේ නිරූපණය කෙරේ.","Gore Vidal
"
Venus in Furs,"ලියෝපෝල්ඩ් ෆොන් සක්හර් මැසොක් විසින් ලියන ලද වීනස්ගේ ලෝම කබාය මෙතෙක් ලියැවී ඇති සරාගී නවකතාවලින් එකක් ලෙස සැලකෙයි. මෙහි එන ප්‍රධාන චරිතය හා සම්බන්ධ සරාගී බව, ලිංගික මනෝවිකෘතියක් ලෙස හඳුනාගනිමින්, ඒ සඳහා ස්වපීඩාකාමුකත්වය යන පාරිභාෂික පදය සකස් කරන ලද්දේ මහාචාර්ය ක්‍රාප්ටි එබිං විසිනි.මෙම නවකතාවේ ප්‍රධාන චරිතය වන සෙවරින්, කාර්පෙතියාවේ නිවාඩුවක් ගතකරන අලස රදල තරුණයෙකි. එහි දී ඔහුට රූමත්, ධනවත් වැන්දඹුවක් මුණගැසෙයි. ඇය සමග ආලයෙන් වෙලෙන ඔහු, තමා සමග විවාහවන ලෙස ඇයට යෝජනා කළ ද, ඇය එය පිළිකෙව් කළ විට ඔහු ඇයට විකල්ප යෝජනාවක් ඉදිරිපත් කරයි. සෙවරින් - කායිකව, මානසිකව හා ආත්මීය වශයෙන් ඇගේ වහලා බවට පත් වෙයි.  ඔහුට අවශ්‍ය වන්නේ, ඇගේ ඕනෑම අණකට, ආශාවකට අනුව කොපමණ පහත්, කොපමණ කුරිරු දඬුවමකට හෝ අවමානයකට හෝ ලක්වීමෙන් තෘප්තියක් ලැබීමට ය. මුල දී තම ක්‍රියාවලිය පිළිබඳ ව පිළිකුලකට හා කම්පනයකට පත් වන කතා නායිකාව අනුක්‍රමයෙන් තමා වෙත පවරා ඇති භූමිකාවෙන් තෘප්තියක් ලබන්නට පුරුදු වන්නීය.",Leopold von Sacher-Masoch
Mr. Sampath – The Printer of Malgudi,"සත්‍යවාදී යන්ත්‍රාලයේ මුද්‍රණය කොට ප්‍රසිද්ධ කරන 'ද බැනර්' නම් සතිපතා ප්‍රකාශනය පාඨක හුදී ජනයාගේ පහන් සංවේගය සත්‍ය වන්නට හේතු වෙයි. එහි කර්තෘ මෙන් ම ප්‍රකාශකයා ද අර්ථපතියා ද වන්නේ සිරිනිවාස නම් මානව හිතවාදියා ය. එහි මුද්‍රණකරුවා වන මිස්ටර් සම්පත් මේ කර්තව්‍යයේ දී බර වැඩ කොටසක් ඉටු කරයි. හදිසියේ ම මුද්‍රණාලයේ පැනනගින වැඩ වර්ජනයක් හේතු කොට ගෙන 'ද බැනර්' අතරමග ඇණ හිටියි. පුවත්පත් කලාවේදී සිරිනිවාස් චිත්‍රපට තිර නාටක රචකයකු බවට පත්වෙයි. මිස්ටර් සම්පත් 'සන්රයිස් චිත්‍රපට' සමාගම පිහිටුවාගෙන, හුරුබුහුටි සිනමා තාරකාවක සමඟ ජවුසන් නැටීම අරඹයි. ඉන්දියානු සිනමා කර්මාන්තයේ අව්‍යකෘතස්වභාවය පිළිබිඹු කරන මේ නවකතාව ආර්. කේ. නාරායන්ගේ ශූර රචනා වියමනෙහි අග්‍රගණ්‍ය පලයක් වෙයි.",R. K. Narayan
Eleven Minutes,"මට ලෝකයට අනුව චූදිතයෙකු වෙන්නත් සතුට හොයාගෙන අවදානම් ගමනක යෙදෙන්නත් පුලුවන්.ඒ සියල්ල මම ජීවිතය දකින විදිය ගැන ගැටලුවක් විතරයි. මරියා බ්‍රසීලයේ ඇතුළු ගමක ඉපදුණු, නිළියක් වෙන්න ජීනීවාවලට ආපු රූමත්, බුද්ධිමත් තරුණ ගැහැනියක්. ආදරය හා ජීවිතයේ ගුප්ත ස්වාභාවයන් තුළින් අභ්‍යන්තරයෙන් පැන නැඟෙන ආලෝකය හොයාගෙන යන, අවදානම් සහගත ගමනේදි ආදරය වෙනුවට ලිංගිකත්වය මුණගැසුණොත් කුමක් වේවිද? ජීවිතය සොයා යෑමේදී, ආදරය, ලිංගිකත්වය හා ආත්මීය අර්බුද හා ගැටෙමින් ඇය තුළින් ඇයවම මතු කර ගැනීමට කෙරෙන නිර්භීත ගවේෂයක කතාවයි මේ.'සන්තියාගෝ නම් සැරිසරන්නා' කෘතියෙන් කෘතියෙන් කීර්තියට පත් පාවුලෝ කොයියෝගේ, ලිංගිකත්වය විෂයය කරගත් කතා පුවතක් සහිත අලංකාරමය භාෂා රීතියක් රැගත් නවකතාවයි මේ.",Paulo chelho
Manuscript Found in Accra,"සුන්දරත්වය සෑම නිර්මාණයකම පවතී.නමුත් භයානක කරුණ වනුයේ මනුෂ්‍යයන් වන අපි නිතරම දිව්‍යමය ශක්තියෙන් වෙන් කර තැබීමයි.අනෙක් මිනිසුන් අප ගැන සිතන දෙයට අනුව තමන්ව හැඩ ගස්වා ගැනීමට අපි උත්සුක වෙමු. අපි අපගේම සුන්දරත්වය ප්‍රතික්ෂේප කරමු, මන්ද අන්‍යයන්ට එය වටහා ගැනීමට හෝ හඳුනා ගැනීමට හෝ නුපුළුවන් බැවිනි. අප අප ලෙසින් පිළිගැනීම වෙනුවට අප කරනුයේ අවට දකින්නට ඇති දැ අනුකරණය කිරිමයි. අන්‍යයන් 'සුන්දරයි' කියා සිතන අයුරිත් කිරීමට අපි උත්සාහ කරමු. ඉදින් ක්‍රම ක්‍රමයෙන් අපගේ ආත්මය විවර්ණ වී යයි.අපගේ අධිෂ්ඨානය දුබල වෙයි. ලෝකය වඩා සුන්දර තැනක් කිරීමට අප කෙරෙහි වූ ශක්‍යතාව මැළවී යයි.",Paulo chelho
Brida,"මේ, බ්‍රීඩා නම් වූ සුන්දර අයර්ලන්ත යුවතියගේ කථාවයි. ඇයගේ සොයා යෑමේ කථාවයි. ඒ ගමන තුළ ඇයට හමු වන්නේ කවුද? ඇගේ භීතීන් ජය ගැන්මට ඉගැන්වූ ප්‍රඥාවත් මිනිසෙකි. ලෝකය තුළ සැඟවුණු සත්සරයට පා තබන්නට ඉගැන්වූ ගැහැනියකි. ඔවුන් ඇය තුළ වූ ත්‍යාගය දුටු මුත්, ඇයට සිය මාවත සොයා ගැන්මට ඉඩ හරී. සිය ඉරණම සොයා යන ගමනේදී ඇය වැඩීමත්, බැඳීමත් අතර දෝලනය වීමේ අරගලයට මුහුණ දිය යුතුය. මේ ප්‍රේමය, අනුරාගය, අබිරහස සහ ආධ්‍යාත්මය පිළිබඳ හද කලඹන කථාවයි.",Paulo chelho
Adultery,"අවුරුදු තිස් ගණනක් වන ගැහැනියක් තමන්ගේ ජීවිතයේ ගමන් මඟ සහ පුරෝකථනීය බව පිළිබඳව ප්‍රශ්න කරන්නට ගන්නී ය. සෑම කෙනෙකුම දකින්නේ ඇයට පරිපූර්ණ ජීවිතයක් ඇති සැටියකි.ප්‍රීතිමත් විවාහය දරුවන්, සහ රැකියාවක්. එහෙත් ඇයට දැයනන්නේ අති මහත් අතෘප්තිකර හැගීමකි. පාසල් වියේ දී සිය පෙම්වතාව සිටි සාර්ථක දේශපාලනඥයකු මුණගැසුණු විට සියල්ල වෙනස් වෙයි. ජීවිතයෙන් ලුහුටා ගොස් තිබූ අනුරාගය යළි සොයා ගැනීමත් සමගම ඇය ජීවිතය වෙනස් කරන තෝරා ගැන්මක් කරන්නී ය.",Paulo chelho
The Kon-Tiki Expedition,කොන්ටිකි' පීරු රටේ විසූ ආගමික හා ජන නායකයෙක් වේ. එසේ ම ශාන්තිකර දූපත් වාසීන්ගේ පුරෝගාමියා ලෙස සැලකෙන්නේ ද 'ටිකී' නැමැත්තෙකි.මේ දෙදෙනා එකම පුද්ගලයෙකු ලෙස ශාන්තිකර දූපත් වාසීන් විශ්වාස කරයි. මෙම දෙදෙනා එක් අයෙකු බව සනාථ කිරීම උදෙසා නෝර්වේජියානු ජාතික 'ක්තෝර් හෙයාර්ඩල්'දැව පහුරකින් ශාන්තිකර සාගරය තරණය කරයි. එහි දී ලද ත්‍රාසජනක අත්දැකීම් ලොමුඩැහැගන්වන සුලු ය. නොපසුබස්නා අධිෂ්ඨානය සාගර තරණයේ ජයග්‍රහණය බව මෙම කතාවෙන් පෙන්වා දෙයි.,"Thor Heyerdahl
"
Life of Pi,ළාබාල වියේ දී භාරත මාතාව ඔහුට සොබා දහමේ බොහෝ වූ සොඳුරු රහස් කියා දුන්නා ය. සියලු ශාස්තෘවරු රුවන් පහන් වී ඔහු ගේ සිත් කුටිය ප්‍රභාවත් කළෝ ය. මහා සාගරයේ අතරමං වී නිනව් සොයා ගිය ඔහු ගේ මුවට දිය පොදක් වැටුණේ දේවාශිර්වාදයේ සිරිපොද වැස්සෙන් ය.යෑන් මාර්ටෙල් ගේ සම්මානනීය නවකතාව පුරා ම ජීවිතයේ හද ගැහෙන රාවය දෝංකාර දෙන්නේ ය. ,"Yann Martel
"
The Prophecy,"කතාව ඇරඹෙන්නේ බර්ලින් පවුර බිඳ වැටීමත් සමග රාජ්‍ය ආරක්ෂක ක්‍රම සඳහා වූ සෝවියට් කමිටුවේ ප්‍රධානියා අනාගත ප්‍රචණ්ඩත්වයට මුල පුරන්නන්ගෙන් ලෝකයේ ඇති බල සමතුලිතතාව ආරක්ෂා කර ගැනීමට සැලසුමක් දියත් කිරීමෙනි.යුදෙව් ජාතික පුරා විද්‍යාඥවරියක විසින් උතුරු ඉන්දියාවේ හුදකලා ආශ්‍රමයක පෞරාණික අනාවැකියක් සොයා ගැනීම, ඊශ්‍රායල බුද්ධිමය සහ විශේෂ මෙහෙයුම් ආයතනයට (මොසාඞ්) සිදුවිය හැකි ප්‍රචණ්ඩකාරී ක්‍රියාවක් ගැන අනතුරු හැගවීමක් කරයි. ආමෙගෙඩන් සිදු කිරීමට තැත්ක රන්නන් සැලසුම් කර ඇති භයානක ඝට්ටනයක් පරීක්ෂණවලින් හෙළි වෙයි. පෙර නොවූ විරූ පරිදි මොසාඩ් සංවිධානය රුසියානු ප්‍රධාන බුද්ධිමය කාර්යාංශය සමග මෙම සැලසුම් ව්‍යර්ථ කිරීමට එකතු වෙයි.ඒ අතර එක්සත් ජනපද ජනාධිපති, තම පරිපාලනය අඩාල කිරීමට තැත් කිරීමේ උත්සාහයක් පිළිබඳව දැනගත් කල ෆෙඩරල් බියුරෝඔෆ් ඉන්වෙස්ටිගේෂන් ද පරීක්ෂණයක් ආරම්භ කරයි.",Ananda Liyanage
White Fang,"වයඹ දිග කැනඩාවේ, සීතලෙන් මිදුණුවනාන්තරයක උපත ලද වයිට් ෆෑන්ග් ශක්තිවන්තයන්ට පමණක් රැදී සිටිය හැකි දුෂ්කර ජීවිතයක් දෛවයෙන් උරුමකරගෙන ආවෙකි. රංචුවේ රෞද්‍රතම පැටවා ලෙස ඔහු සිය සහෝදර සහෝදරියන්ගේ පණ නල සඟවාගෙන ගිය සීතලට හා කුස ගින්නට මුහුණ දෙමින් ජීවත් වූවේය. ඔහු මුළු ජීවිත කාලය පුරාම විදි අති දුෂ්කර වූ සෑම අත් දැකිමක්ම ඔහුගේ දෑස තුළින් අත් විඳින්නට අපටද හැකියාව ලැබේ. ඔහුගේ ප්‍රථම ජයග්‍රාහි ඝාතනය, ඔහු මනුෂ්‍ය වර්ගයා සොයාගත් අයුරු, හිම යානා අදින බල්ලකු ලෙස ඔහු ගෙවු දුෂ්කර කාල පරිච්ඡේදය, කෲරතර දාස භාවයෙන් ඔහු දිවි ගලවා ගත් අයුරුත් අප තුළ මවිතය මුසු පහන් හැඟීමක් ඇති කරවන්නට සමත් වෙයි.අනන්ත අප්‍රමාණ කටුකත්වය තුළ, අති දරුණු අත් දැකීම් වලට මුහුණ දෙමින් සිය පිවිතයේ ස්වාධීනත්වය පතා නිරන්තර අරගලයක යෙදුනු සත්ත්වයෙක් අලළා 1905 දී ජැක් ලන්ඩන් විසින් ලියන ලද මෙම නවතාව ඔහු විසින් ලියන ලද සියළුම නවකතා අතුරින් ඉතාමත් ජනප්‍රියම හා සංවේදීම නවකතාව වෙයි.",Jack London
Memories of My Melancholy Whores,"සිය අනූවන උපන් දින සැඳෑවේ එක්තරා අවිවාහකයෙක් කන්‍යාවක් සමඟ වන වියරු ආදරබර රාත්‍රියක් තමා වෙතම පිරිනමා ගැනීමට තීරණය කරයි. තමන් විසින් සිය ගණනක් ගැහැනුන් මිලදී ගනු ලැබ ඇති එක්තරා ගණිකාහල් හිමිකාරිනියකගේ සහාය මේ සඳහා ඔහු ඉල්ලා සිටියි. ඈ විසින් ඔහු වෙත ලබා දෙන දාහතර වියැති ගැහැනු ළමයා මනබඳනා සුළු වුවත්, සිය බාල සහෝදර සහෝදරියන් රැකබලා ගැනීමෙන් හා බොත්තම් ඇල්ලීමේ තම දෛනික රැකියාවෙන් හෙම්බත්ව සිටින ඈට නිදා ගන්නවා හැරෙන්නට අන් කිසිවක් කළ හැකි නොවේ. තමන් පසෙක මේ සුන්දරිය නිදා සිටින අතර තමා විසින් කෙදිනක හෝ අත් නොවිඳින ලද ප්‍රේමයක් ඔහු තුළ අවදි වෙයි.","Gabriel García Márquez
"
Woman at Point Zero,"""මට හමුවුණ, මම දන්නා හැම මිනිහෙක් ගැන ම මා තුළ වූයේ එක් ආශාවකි. ඒ මගේ අත ඔසවා ඔහුගේ මුහුණ හරහා වේගවත් පහරක් එල්ල කිරීමය."" පිර්ඩවුස් නම් ගැහැනියගේ කතාව පටන් ගන්නේ එලෙසය.  ඒ ඇය විඳින වේදනාවෙන් හා පීඩාවෙන් නිදහස් වීම සඳහා කයිරෝ හි බන්ධනාගාරයේ දී මුහුණ දීමට සිදුව ඇති මරණ දඬුවම අපේක්‍ෂාවෙන් සිටිය දී ය. ඊජිප්තුවේ පිටිසර ගමක ගොවි පවුලක උපන් පිර්ඩවුස් ළමා අවධියේ සිට ම නොසලකා හැරීම හා කෲරත්වය නිසා පීඩා වින්දාය. ඉහළට ඉගෙන ගැනීම පිළිබඳ ඇය තුළ වූ ආශාව පවුලේ සාමාජිකයන් විසින් නොසලකා හරිනු ලැබීය. පාසල් දිවි අවසන් වූ විගසම බෙහෙවින් වයසක තැනැත්තෙකු විවාහ කර ගැනීමට ඇයට බල කරනු ලැබිණ. භීෂණයෙන් පිරුණු විවාහ සම්බන්ධතාවයකින් පලා යාමෙන් පසුව ඇයට ෂරීපා හමු විය. මිනිසුන් ගැහැනියකගේ වටිනාකම නොදන්නා බව පවසමින්ෂරීපා ඇය ගණිකා වෘත්තියට පෙළඹවූවාය. තමන් ඉහළ මිලක් ඉල්ලන විට තමන්ගේ වටිනාකම ඔවුන් වටහා ගන්නවා ඇතැයි පැවසීන. සුපිරි ගණිකාවක ලෙස සුඛෝපභෝගී දිව්යක් ගෙවූව ද ඇය සමාජයට වෛර කරන්නට වූවාය. වනිතාවන් කෙරෙහි සමාජය දක්වන දරුණු භීෂණකාරීත්වය සම්බන්ධව සාධවී කළ අධිචෝදනා අදටත් දෝංකාරය දේ. ","Nawal El Saadawi
"
The Day The Leader Was Killed,"නායකයා මැරූ දවස යනු පාඨකයාගේ හද එකවර ඇද බැඳගන්නා අපූර්ව නවකතාවකි. එහි කාලය වනුයේ 1981 වසරයි. අන්වර් සදාත්ගේ විවෘත ආර්ථික ප්‍රතිපත්තියේ ගින්නට හසුව ඊජිප්තු ජනයාගේ දිවිපෙවෙත අර්බුදයට ගමන් කළ කාලයයි.  එම අවධියේ කයිරෝවේ විසූ මධ්‍යම පාංතික පවුල් දෙකක් ඇසුරින් රචිත මේ කෘතිය තියුණු දේශපාලන යටි පෙළක් සහිත, උත්ප්‍රාසය මෙන්ම ශෝකී තානයක් ද කැටිකර ගත්තකි. ආර්ථික කුණාටුව හමුවේ බිඳවැටුණ තරුණ පෙම් යුවළකගේ ලෝකය විග්‍රහ කිරීම හරහා මහ්ෆුස්, සදාත්ගේ විවෘත ආර්ථික ප්‍රතිපත්තිය දෙස හෙළන විචාරාත්මක බැල්ම, එබඳුම ආර්ථික ප්‍රතිපත්තියක බේදයට ගොදුරුව ඉන්නා අපේ සමකාලීන දිවියට ද එපරිද්දෙන්ම අදාළය.",Naguib Mahfouz
The Deception,"ලංකා ඉතිහාසයේ එතරම් ප්‍රචලිත නොවූ, එනමුත් මාතෘකාවක් වටා ගෙතුණු උත්කෘෂ්ටවත් කුතුහලයෙන් පිරි කථා පුවතක් මෙහි එයි. මෙය දළදාව පිළිබඳ අව්‍යාජ භාවය, එය සැගවූ ස්ථාන හා එය සොරකම්කර ගැනීමට දැරූ ප්‍රයත්නය කේන්ද්‍ර කර ගත් කථා පුවතකි. විමර්ශනාත්මක ගවේෂණයක යෙදෙන කථානායකයා සහ ඔහුගේ සහායකයාගේ සිට, කැරැළිකාර හමුදාවක දක්‍ෂ, එමෙන්ම කූට උපාය මාර්ගයන් දක්වා ද, ව්‍යාපාරික ධනවතකුගේ සහ ඔහුගේ සගයන්ගේ ක්‍රියාකාරකම් දක්වා ද, ගෙතෙන කථා පුවත ඉක්බිති අවසන්ව නුයේ දාර්ශනික මුහුණුවරකිනි. ",Ananda Liyanage
Anne of the Island,"මේ කතාවට තේමා වී ඇත්තේ ඇය උපන් එඩ්වර්ඩ් කුමාර දිවයිනයි. 1925 දී ප්‍රකාශ කරන ලද මෙම පොත ඒ කාලයේ අධ්‍යාපන ක්‍රමය, සමාජ සංස්ථා, සිරිත් විරිත්, ආකල්ප හා මුදල් භාවිතය ආදිය නිරූපණය කරයි.","Lucy Maud Montgomery
"
Difficult daughters,අම්රිත්සාර් හි ඉහළ පැළැන්තියේ පවුලක උපන් වර්මතී නම් යුවතිය තම අසල්වැසි විවාහක මහාචාර්යවරයකු හා පෙමින් බැඳෙයි. ඉගෙනීමට ඇති දැඩි ආශාව හා අසම්මත ප්‍රේමයක් හමුවේ තම පවුලේ වගකීම් හා ගැටෙන වර්මතී ගේ අනුවේදනීය කතාව මේ නවකතාවට පාදක වෙයි.,"Manju Kapur
"
Slave Girl,"ක්ලොටී වහල් දැරියකි. සුදු හාම්පුතුන් විසින් වහලුන්ට අකුරු ඉගෙන ගැනීම සපුරා තහනම් කරන ලද යුගයක, ක්ලොටී අකුරු ඉගෙන ගන්නේ ඉතා අපූරු ක්‍රමයකටය. අකුරු ඉගෙන ගැනීමෙන් නොනැවතී වහල් දැරියක ලෙස තමන් ගෙවන ජීවිතය ගැන ඇය ලියන රහසිගත දිනපොත මේ කෘතියෙන් ඔබ හමුවට එයි. අනන්ත අප්‍රමාණ ගැහැට මැද ඇය ඉතා ධෛර්යය සම්පන්න ලෙස ජීවිතයට මුහුණ දෙන හැටිත්, අවසානයේදී නිදහස් ලෝකයක් කරා පියමනින හැටිත් ගැන කියැවෙන මේ ආදර්ශ සම්පන්න කතාව පාඨක සිත අනුවේදනීය බවින් සහ අපූර්වත්වයෙන් පුරවාලයි.",L'Ann Carwell and Patricia McKissack
The Vengeance,"අධ්‍යතන දේශපාලන සිදුවීම, පැරැණි ජන විශ්වාස මෙන්ම අබිරහස් සිදුවීම ද මුසු වූ ත්‍රාසය දනවන නිර්මාණයක් වන මෙය, අවසානය තෙක් ම ඔබ නොඉවසිල්ලට පත් කරනු නිසැකය. ශ්‍රී ලාංකික ලේඛිකාවක හා ඉතිහාසඥවරියක වූ සඳනි, බ්‍රිතාන්‍ය රහස් ඔත්තු සෙවයේ නිලධාරියකු වන ඇගෙන් වෙන්ව සිටින ස්වාමිපුරුෂයා වූ කෙවින් සහ සිය අවසන් පළිගැනීම ලෙස මහා පරිමාණයේ විනාශයක් අරමුණු කරගත් කුරිරු මෙන්ම තීක්ෂණ බුද්ධියකින් යුතු පුද්ගලයකු වටා මෙම කුතුහලයෙන් පිරුණු අන්දරය ගෙතී ඇත. ගැඹුරු පර්යේෂණ තුළින් හෙළිදරව් කරගත්, පුළුල් පරාසයක් පුරා විහිදුණු සත්‍ය කරුණු ආවරණය වන පරිදි ලියැවුණු මේ කෘතිය ත්‍රාසජනක නිර්මාණ ප්‍රිය කරන පාඨකයන් විසින් කියවිය යුතුම ග්‍රන්ථයකි.",Ananda Liyanage
The Grass Is Singing,තණ නිල්ලේ ගීතය' දකුණු අප්‍රිකා සාහිත්‍යයෙන් බිහි වූ ප්‍රබල නවකතාවකි.සුදු ජාතික දුප්පත් ගොවියකු වන ඩික් ටර්නර් සහ නාගරික තරුණීයක වන මේරි ටර්නර් අතර සිදුවන හදිසි විවාහයක් නිසා විනාශවන ජීවිතවල ගැඹුරු විවරණයක් නවකතාවේ අන්තර්ගතවේ. හුදු විවාහය පිළිබඳ ප්‍රශ්නයකට වඩා ඔවුන් ජීවත්වන සමාජ තලයෙන් නැගෙන ප්‍රශ්න වශයෙන් එය විවරණය වී ඇති නිසා සමාජ යථාර්ථවාදී නවකතාවකට එය අගනා නිදර්ශනයකි. එම සමාජ තලයෙන් පැන නඟින සුදු ජාතින්ගේ ආධිපත්‍යය යටතේ වූ සමාජ විශමතා නිසා සුදු ජාතික කාන්තාවක් හා කළු ජාතිකයකු අතර ඇතිවන අහිංසක සම්බන්ධයක් පවා විනාශ මුඛයට පිවිසේ. ඩෝර්ස් ලෙසින් ගේ නවකතාව වරෙක අහස් කුසේ පිපිරෙන හෙණයක් බඳුව කෝපාග්නියෙන් සුදු කළු වර්ණ භේදය විමසන අතර තවත් වරෙක මේ ටර්නර්ගේ විනාශයට මුල්වූ අභ්‍යන්තර ගැටුම මනෝවිද්‍යාත්මකව විග්‍රහ කරයි.,Doris Lessing
To Kill a Mockingbird,"""ස්කවුට්"" සහ ""ජෙම්"" යන ළමා මනස් තුළින් හාස්‍යයද මුසු දැඩි කුතුහලයකින් විමසා බලනුයේ ජාතිවාදය හා එය පදනම්කොටගත් පන්තිභේදය තුළින්, එක්දහස් නවසිය තිහේ දශකයේදී ඇමරිකා එක්සත් ජනපදයෙහි දකුණු දෙසට වන්නට වාසය කළ වැඩිහිටි සමාජයේ ආකල්පයන්හි දක්නට තිබී බරපතල දූෂිත ස්වභාවයයි. අගතියෙන්, කෲරත්වයෙන් හා වංකභාවයෙන් දූෂිත වූ නාගරික ජනකොට්ඨාශයක ගතානුගතික වින්තන සම්ප්‍රදාය දෙදරුම් කාගියේ ඉන්ද්‍රඛීලයක් මෙන් නොසැලෙමින් එක් පුද්ගලයෙකු විසින් කරනු ලැබූ අරගලය හේතුකොට ගෙනයි. වර්ණභේද වාදයත්, එමඟින් පෝෂණය ලැබූ පන්තිභේදයත් හෙලාදකිමින් හඬ නැඟූ මානව හිතවාදියාගේ ගර්ජනය උසාවි ගර්භය තුළ දෝංකාරය වූයේ සුදු ජාතික හදවත් සසල කරවමින් හා කලුජාතික හදවත් කම්පාවට පත්කරවමිනි. ",Harper Lee
,"මවගේ වියෝවෙන් පසු කුඩා දරුවන් දෙදෙනෙකු සමග තනිවන පියෙක් තමන් අදහන ගුණ ධර්ම ප්‍රතිපත්තිවලට අනුව ඒ දරුවන්ගේ ජිවිත හැඩ ගස්වයි. ජීවිතයේ විවිධ ගැටළු වලට පියා ලබා දෙන පිළිතුරු අනුව දරුවන් ජීවිතය තේරුම් ගන්නා අන්දමත්, අවසානයේ අයහපත මැඩ පවත්වමින් යහපත ජය ලබනා අයුරුත් මේ කතාවෙන් කියැවේ. මෙය හුදෙක් කතාන්දරයක් ලෙස රසවත් බවින් යුක්ත වනවා පමණක්ම නොව යහපත් මානුෂික ගුණ ධර්ම අනුව ජීවිතය හැඩ ගස්වා ගන්නේ කෙසේද යන්නත් කියවෙන බැවින් හරවත්කෘ තියක් ද වෙයි.",
,එය රුවන්ඩාව නම් අප්‍රිකානු රටේ ගෝත්‍රිකයින් අතර තිමා නොවෙන අරගලයක් පැවැති වකවානුවකි. එරට ජීවත් වූ හුටු සහ ටුට්සි ගෝත්‍ර අතර පැවැති මේ සිවිල් යුද්ධයේදී මිනිසුන් දහස් ගණනක් මරණයට පත් වූහ. එපමණක් ද නොව රුවන්ඩාවේ ජීවත් වූ විදේශීය ජාතිකයින් ද එරටින් පිටුවහල් කිරීමට කැරලිකාර ගෝත්‍ර නායකයෝ පියවර ගත්හ. මේ හේතුව නිසා රුවන්ඩාවේ විසූ බ්‍රිතාන්‍ය ජාතික වෛද්‍යවරයෙකුගේ පවුලේ අයට ද රුවන්ඩාවෙන් පලා යන්නට සිදු වෙයි. දෙමාපියන් රුවන්ඩාවෙන් පිටව ගිය ද තරුණ දියණියට සහ පුතාට අවසන් මොහොතේදි රටෙන් පිට වන්නට නොහැකි වෙයි. ඉන් පසුව ඔවුහු දේශ සීමාව හරහා උගන්ඩාවට පලා යැමේ අරමුණෙන් කැලෑ වදිති. කැලෑවේදී ඔවුන්ට පිහිට වන්නේ ෂැඩෝ නම් ගෝරිල්ලෙකි. මේ එම අනුවේදනීය සත්‍ය කථාවයි. ,
May December Romance,"ආරතී දේවි මොහාන්දාස් සහ උපුල් ශාන්ත සන්නස්ගල විසින් ලියන ලද මේ නවකතාව විවාහක වියපත් ගෘහ නිර්මාණ ශිල්පී ආචාර්යවරයෙකු සහ තරුණ විශ්ව විද්‍යාල සිසුවියක අතර ඇති වන සබඳතාවක් ප්‍රස්තුත කොට ගත් නවකතාවකි. අතිශය රමණීය ශෘංගාරාත්මක සිදුවීම් බහුල ප්‍රේමණීය ප්‍රබන්ධයක අලුත් ආකෘතික සහ සන්දර්භ හැඩයක් මේ නවකතාවෙන් අත්හදා බැලේ. ලේඛකයෙකු සහ ලේඛිකාවක උත්තම පුරුෂ සර්වවේදී දෘෂ්ටිකෝණ කථන ක්‍රමය එක මත එක ගැටෙන්නට සලස්වමින් චිත්තාභ්‍යන්තර ගැටුම් විවරණය කරන පර්යේෂණාත්මක කෘතියකි. භාෂාව උත්කෘෂ්ට රමණීය හැගීම් දනවන මෙවලමක් සේ භාවිත කරන මේ නවකතාවෙන් ප්‍රධාන චරිතයන්ගේ ආදරය, ප්‍රේමය, ලිංගිකත්වය, රාගය, අනුරතිය, සරාගී ආවේශයන් සහ ලාලසාවන් විවෘතව හෙළි දරව් කෙරේ. ආගමික, දේශපාලන, සමාජ විද්‍යාත්මක හා මනෝවිශ්ලේෂණිය කියැවීම් තුළ ද විවිධ මානයන් හරහා විමසීමෙන් මනුෂ්‍ය ජීවිතයේ සැඟවුණු මනෝ භාවයන් හාරා පාදා ගත හැකි ප්‍රේමණීය වියමනකි.","ආරතී දේවි මොහාන්දාස් , උපුල් ශාන්ත සන්නස්ගල"
සරසවි දියණියෝ',"සහෘදයෙකුගේ සිත්හි පහළ වන හැඟීම් අතුරින් ප්‍රේමය තරම් ප්‍රබල වෙනත් මනෝභාවයක් ඇද්දැයි නො දනිමි. මානව සම්බන්ධතා පිළිබඳ කතාන්තරය ලොව පහළ වූ විශිෂ්ටතම කලා නිර්මාණ සියල්ලක් ම පාහේ ප්‍රේමය ප්‍රභව කොටගෙන හෝ ආත්ම කොටගෙන හෝ බිහි වූ නිර්මාණ බව පෙනේ. ඒ ඒ ආගම්වල නායකයන් පවා 'මෛත්‍රිය',  'ප්‍රේමය',  'ස්නේහය' වැනි පදවලින් ප්‍රකාශ කළේ ප්‍රේමයේ ම විවිධ ස්වරූප යි. ප්‍රේමය පිළිබඳ ඇතැම් වෘතාන්තයක් අවසන් වූයේ 'පේමතෝ ජායතී සෝකෝ' යන අනුභූතිය තවත් තහවුරු කරමිනි. ",උපුල් ශාන්ත සන්නස්ගල
වස්සාන සිහිනය,"ප්‍රේමයේ නිදහස හෙවත් ස්වයංවරයට එරෙහි ව පවතින ආර්ථික කොන්දේසි ප්‍රශ්න කිරීමක් මෙන් ම ප්‍රේමයෙන් ආතුරවීම උදෙසා මිනිසා තුළ වන මානවීය ලාලසාව මූර්තිමත් කිරීමක් ද 'වස්සාන සිහිනය' තුළ දැකිය හැකි ය.
",උපුල් ශාන්ත සන්නස්ගල
ගෙම්බා,"මේ මිහිපිට ස්වාභාවික යුක්තියක් තිබිය යුතු යැයි අපි සිතා සිටින්නෙමු. එහෙත් කරදර සිදුවන්නේ නරක මිනිස්සුන්ට පමණක් නොවේ. හොඳ මිනිස්සුන්ට ද කරදර සිදු වේ. මේ ලෝකයේ ගුණවන්තයන්ට යහපත් දේම සිදුවන්නේ නැත. අප ගෙවමින් පවතින මේ මොහොත මිථ්‍යාදෘෂ්ටිය වඩ වඩාත් බලපෑම් කරන මොහොත යි.'සීතා මං ආවා' යැයි කියද්දී රාවණා කලබල වන්නේ ය. මුන්නේශ්වරම්හි එළුවන් මරද්දී දුටුගැමුණු කලබල වන්නේ ය. ජාතිවාදීහු දෙමළාගේ හෝ මුසල්මානුවාගේ රීරිමාංශය ඉල්ලන්නෝ ය. යන්තර, මන්තර, තොවිල් ග්‍රහ පූජා රටේ වැගි වැහැලා ය. රාජකීය නෂ්ත්‍රකරුවෝ ද ටොම්පච කෙළිති. කෙබර විකුණති. විද්‍යාවට අවබෝධ කරගත නො හැකි අනන්ත අප්‍රමාණ දේ මේ විශ්වය තුළ තව ඉතිරි ව තිබේ.",උපුල් ශාන්ත සන්නස්ගල
ආදරේ තරම්ම යසෝදරා,විවාහ වූ අලුත ආනන්දත් යසෝදරාත් යන දෙදෙනා ම රටේ සමාජයීය ගැටලු පවා ප්‍රේමණීය ලෙස සාකච්ඡා කළහ. ආනන්ද සිංහල කියන විට ඈ ලාංකික යැයි කීවා ය.සිංහල සංස්කෘතිය ගැන ආනන්ද කියන විට ඈ දූපත් සංස්කෘතියක් ගැන කීවාය. ආනන්ද සිංහල බෞද්ධයා ගැන කියන විට ඇය දෙමළ බෞද්ධයා ගැන ප්‍රශ්න කළා ය.ආනන්ද සමාධි පිළිමය ගැන කියන විට යසෝදරා විහාර මංගලම් නම් ද්‍රවිඩයන් නෙළූ දකුණු ඉන්දීය බුදුපිළිමයක් ගැන තොරතුරු කීවාය. ආනන්ද අවුකන පිළිමය ගැන කී විට යසෝදරා නාග පට්ටනම් ඉන්දීය බුදුපිළිමයක් ගැන තොරතුරු කීවාය.සිංහල බෞද්ධ සාහිත්‍ය ගැන ඈ තර්ක කළා ය.හැම විට ම විසංවාදය ප්‍රේමයෙන් ආදරයෙන් සහ විසංවාදයෙන් ඉදිරියට ආවේ ය.,උපුල් ශාන්ත සන්නස්ගල
තුඹසක විලාපය,තමන්ට උණුහුමක් දැනෙන්නේ නම් ජාතක කතාවේ මනමේ කුමරිය වැද්දා සමඟ තණ බිස්සක සැනසීම අනුමත කිරීම මගේ වර්තමාන සිතුවිල්ලයි. සිහින දකින විට අවම වශයෙන් ආදර සිහින දෙක තුනක්වත් නො දකින්නාගේ සෙසු සිහිනත් හොරු අරන් ගියාට කමක් නැත. සයනයක දකින සිහිනය ඇට මිදුලු රිදී පිටකොන්ද දිගේ සංස්පර්ශය වී වේදනාවක් නො දැනෙන්නේ නම් ඒ අසංවේදී සබැඳියාව මම ප්‍රතික්ෂේප කරමි. අතීතය තුළ සටහන් කළ බොහෝ දේ වර්තමානයට වලංගු නැතැයි බැහැර කරන්නාගේ හෘද සාක්ෂිය නැවත පරීක්ෂා කළ යුතු කාලය එළඹ තිබේ. ලෝකය වෙනස් කීරිම සඳහා ඔළු ගෙඩිය ඇතුළත නො රිද්දා කළ යුතු ශල්‍යකර්මය සමාජය රිද්දා කරන්නට යෑමේ පාප කර්මයට මම ද වගකිය යුත්තෙක් වෙමි.,උපුල් ශාන්ත සන්නස්ගල
සංගිලි පාලම,විනයවත් විප්ලවවාදියෙකුගෙන් තුවක්කුවකින් වැරදි ඉලක්කවලට වෙඩි තැබෙන්නේ නැත. විමුක්තිකාමියාගේ මනුෂ්‍ය ගනුදෙනුව ඇතැම් විට සටන් ව්‍යාපාරයක න්‍යායන් සමඟ ගැටීමට ද පුළුවන.යහපත් හෙට දවසක් ප්‍රාර්ථනා කළ උත්තුංග තාරුණ්‍ය පිළිබඳ අතීත පශ්චාත් මරණ පරීක්ෂණ දෙකකට අපි වගකිවයුත්තෝ වෙමු.සංගිලි පාලම ඒ පිළිබඳ අලුත් මතයක් හෙළිකළ කෘතියකි.,උපුල් ශාන්ත සන්නස්ගල
නේත්‍රා,"සිංහල භාෂාවේ සියලු ඉසව්වලින්, සියලු අවධීන්ගෙන් වචන තම මෙහෙයට කැඳවන කතුවරයා එමගින් සිංහල භාෂාවේ කාල අවකාශ මානයන් දිග් විජය කරයි.ඉංග්‍රීසි අරුමැසිවාදී කවීන්ගේ බස භාරතීය අලංකාරවාදීන්ගේ, ධ්වනිවාදීන්ගේ යෙදුම්, පද සංඝටන සිහි ගැන්වීමට සමත් අපූර්ව භාෂා විලාසයක් නේත්‍රා තුළ දැකිය හැකි ය.",උපුල් ශාන්ත සන්නස්ගල
"The Nazis & The 'Final Solution': Rees, Laurence","අපකීර්තිමත් නට්සි වධකාගාරය පිළිබඳ ලෝරන්ස් රිස් ගේ මෙම කෘතිය, ඝාතනය, කෲරත්වය, වික්‍රමය, පලායෑම සහ නොනැසී පැවැත්ම පිළිබඳ අනුස්මරණීය කතාන්තරයකි.",Laurence Rees
The Moonstone,"ඉංග්‍රීසි ජාතික තරුණ යුවතියක වන රේෂල් සිය දහඅට වන උපන්දින දා තම මාමණ්ඩියගෙන් විශාල ඉන්දියානු දියමන්තියක් ත්‍යාග ලෙස ලබයි. ඉතා අගනා දියමන්තියක් වූ එය ආගමික වශයෙන් ද අති සුවිශේෂ වූවක් වන අතර, විෂ්ණු දෙවියන් විසින් පත් කළ ආරක්ෂකයන්ගේ නිරතුරු රැකවරණයද ලද්දකි. මේ කිසිත් නොදත් රේෂල් උපන්දින දා සැන්දෑ සාදයේදී දියමන්තිය තම ඇඳුමේ පැළැඳ ගෙන හිඳියි. එහෙත් එදින රාත්‍රියේදී එය අරුම පුදුම ලෙස අතුරුදන් වෙයි. දියමන්තිය සොරා ගනු ලැබුවේ කවුරුද?","Wilkie Collins
"
Life of PI,"ඉමක් කොණක් නොපෙනෙන මහ සයුර මත කුඩා යාත්‍රාවක අතරමං වූ පායි පටෙල් නම් නව යෞවනයකු, බිහිසුණු රාජකීය බෙංගාලි ව්‍යාඝ්‍රයකු, චාම් රුක්වැසි ඔරං ඔටමෙකු, දාමරික තිත් හයිනාවෙකු හා අහිංසක සීබ්‍රාවෙකු, මහ සයුර මෙන් විසල් වූ මරණය අබිමුව සිට දිය බිඳක් තරම් ඇබිත්තක් වූ ජීවිතය වෙනුවෙන් කරන බිහිසුණු, ත්‍රාසජනක හා විටෙක අනුවේදනීය අරගලය ගැන හද සසල කරවන කතාව.",Yann Martel
The Last Secret of the Temple,"මෙය ආරම්භ වන්නේ ක්‍රි.ව. 70දී, රෝම හමුදා මගින් ජෙරුසලෙමේ ශුද්ධවූ දේවස්ථානය වැටලීමෙනි. එහිදී කුඩා දරුවකු අතට ජීවිතකාලය පුරාවටම රැකිය යුතු රහසක් හිමි වෙයි. 1944 දෙසැම්බර් මාසයේදී වැහැරුණු හිරකරුවන් හය දෙනෙකු විසින් අද්භූත බහාළුමක් දකුණු ජර්මනියේ භාවිතයට නොගන්නා ආකරයක් වෙත රැගෙන ගොස් සඟවනු ලබයි. අදාළ රහස රැක ගැනීම සඳහා ඔවුන්ට ද තම ජීවිත පූජා කරන්නට සිදුවෙන්නේ නාසි ආරක්ෂක භටයන් විසින් ඒ හය දෙනාම මරා දමන බැවිනි. මෑත දිනයක ඊජිප්තුවේ රජවරුන්ගේ නිම්නයේ නටඹුන් අතර තිබී මිනියක් සොයා ගැනෙයි. එය විවෘත මෙන්ම වැසුන අබිරහසක් වුවත් ලුක්සෝර් පොලිසියේ පරීක්ෂක යුසුෆ් ඛලීෆා විසින් විවිධ දුෂ්කරතා මැද, එසේ මිය ගිය අය ගැන සියලු විස්තර සොයා ගනී. එමෙන්ම වැරදි පුද්ගලයන් අතට පත්වුවහොත් මැද පෙරදිග ලේ විලක් බවට පත්විය හැකි දීර්ඝ කාලයක් අතුරුදහන්ව තිබූ, කිසියම් අබිරහස් වස්තුවක් ගැන ද ඔහු තොරතුරු සොයා බලයි. එහිදී ඔහු මුහුණපාන්නේ බෙහෙවින් අවදානම් සිදුවීම් මාලාවකටය. එහෙත් ඒ තනිවම නොවේ.පැරණි පේරුසලෙම, කුරුස යුද්ධ, කැතර්වරුන්ගේ විපරීත දෘෂ්ටි, මධ්‍යකාලීන කේතමය අත් පිටපතක්, සමූල ඝාතන, සඟවන ලද නාසි නිදන් වස්තු මෙන්ම වත්මන් මිනී මැරුම් ගැන ද මෙහි දැක්වෙයි. සත්‍යය හෙළිකර ගැනීම සඳහා රහස් පරීක්ෂකයන් සහ පුවත්පත් කලාවේදීන් අනුගමනය කරන සූක්ෂ්ම උපක්‍රම ද මෙහි පැහැදිලි කර ඇත. මෙය වසර දෙදහසක් පැරණි නිදන් වස්තුවක් හෙළිදරව් කර ගැනීමේ ත්‍රාසජනක, අවදානම් හා නිර්භීත ක්‍රියා පාදක කර ගත් රහස් පරීක්ශක කතාවකි.",Paul Sussman
The Kill List,"ඇමෙරිකා රජයේ ඉහළ මට්ටමේ අති රහස්‍ය ලෙස පවත්වාගෙන යනු ලබන, ලෝකයේ ආරක්‍ෂාවට තර්ජනයක් වන ගැහැනු, පිරිමි අයගේ නාම ලේඛනය 'ඝාතන ලේඛනය'ලෙස හැඳින්වේ.  මෙම ලේඛනයේ මුලටම පැමිණ සිටියේ අනන්‍යතාවය සොයාගත නොහැකිවන ලෙස කරන තම දේශන මගින් බටහිර ඉහළ පෙළේ පුද්ගලයන්, දෙවියන්ගේ නාමයෙන් ඝාතනය කිරීමට අණ කරන අන්තවාදී ආගමික දේශකයෙකි. මෙසේ ආගමේ නාමයෙන් කරනු ලබන ඝාතන ඇමෙරිකාවේ, බ්‍රිතාන්‍යයේ හා යුරෝපයේ වැඩිවනවිට මෙම පණිවුඩය නිකුත් කෙරිණ. ""මොහු හඳුනාගෙන, සිටින තැන සොයාගෙන, වහාම ඉවත්කර දමන්න. "" මෙම කළ නොහැකි සේ පෙනුණු කාර්යය භාර වූයේ  ""හඹායන්නා"" ලෙසින් පමණක් හැඳින් වූ හිටපු නාවික හමුදා නිලධාරියකුට ය. සැඟවී අන්තර්ජාලය හරහා දේශන කරන ඝාතකයා සොයාගැනීමට ""හඹායන්නා"" නූතන තොරතුරු තාක්‍ෂණ විශේෂඥයකු වූ ලාබාල තරුණයකු ගේ උදව් ලබා ගනී. දේශකයාට උදව් කළ පරිගණක විශේෂඥයාද පරදවමින් ඔහු තම දැනුම මෙහෙයවා කළ දස්කම් නිසා ""දේශකයා"" ගැන තොරතුරු සොයා ගැනීමට හැකි වෙයි. ඉන්පසු ""හඹායන්නා"" ට මෙම ඝාතකයා දඩයම්කර ගැනීමට හැකිවේද?",Frederick Forsyth
Elephant Adventure,"වර්තමානයේ මිහිමත වෙසෙන දැවැන්තයා අලියා අප අතර කුතුහලය වඩවන අපූරු සත්වයෙකි. ඔටුවා ගේ මෙන්ම අලියා ගේ ශරීර අභ්‍යන්තරයේ ද ජලය ගබඩා කර තබා ගන්නා කුසක් වෙනම ම පිහිටා තිබෙන බව ඔබ දැන සිටියේ ද? අප්‍රිකාවේ වෙසෙන ලොව මිටි ම මිනිසුන්, පිග්මි ගෝත්‍රිකයන් අලින් දඩයම සඳහා භාවිතා කරන අපූරු උපක්‍රම ගැන ඔබ දැන සිටියේ ද? ලොව ඉතා දුර්ලභ හා ඉතා වටිනා සුදු අලින් ගැන ඔබ දැන සිටියේ ද? අලියකුගේ සම සුදු පැහැවන්නේ කෙසේද? එය විකෘතියක් ද? මේ සියලු ගැටළු වලට පිළිතුරු මෙම යොවුන් නවකතාව කියැවීමේ දී ඔබට ලැබෙනු ඇත.",Willard Price
Forbidden Lessons in a Kabul Guesthouse,"දේශපාලන රැකවරණ ලබා අමෙරිකාවේ වාසය කරන ඇෆ්ගන් කාන්තාවක වන සුරයා සාදීඩ්, විදෙස් ආක්‍රමණ, සිවිල් යුද්ධ, ස්වාභාවික විපත් හේතුවෙන් අසරණ ව, තලේබාන් පාලනයෙන් පරපීඩිතව වෙසෙන සහෝදර ඇෆ්ගන් ජනතාව වෙනුවෙන් යුතුකම් ඉටුකරන්නට දිවි නොතකා කරන අරගලයේ කතාව.","Damien Lewis and Suraya Sadeed
"
Chapters of Life,"ද තර්ඩ් අයි' ලියමින් ලොව පුරා මහත් ආන්දෝලනයක් ඇති කළ ටී.ලොබ්සාන් රම්පා පැවසුවේ ටිබෙටයේ ලාමාවරයකු වූ තමා බ්‍රිතාන්‍ය ජාතික සිරිල් හෙන්රි හොස්කින් ගේ ශරීරය ඇතුළත ජීවත්වනවා කියාය. සෑම වසර දෙදහසකට වරක් මිනිසාට නිවැරදි මඟ පෙන්වන්නකු පෘථිවිය මත බිහිවන බව පවසන රම්පා මෙම කෘතියෙන් භාවනාව, මනෝකායෙන් ගමන් කිරීම, අධ්‍යාත්මික ලෝකයේ ඉහළටම ගමන් කළ යුතු ආකාරය, පද්‍යයන්හි සැඟවුණු මානවයාගේ හා විශ්වයේ රහස් ආදි බොහෝ කාරණා පිළිබඳ සාකච්ඡා කරයි. රම්පා මෙම කෘතියෙන් තව දුරටත් පවසන්නේ මරණයෙන් පසු අප යා යුතු ලෝකය අප සිතා සිටින ආකාරයේ තැනක් නොව සාමාන්‍ය මිනිසෙකුට සිතන්නට පවා අසීරු ඉහළ මට්ටමක් කියාය.",Lobsang Rampa
Princess: A True Story of Life Behind the Veil in Saudi Arabia,1988 දී සුල්තානා මගේ මිතුරියක වශයෙන් ඇයගේ ජීවිත කතාව ලියන්නැයි මට ආරාධනා කළා ය. ඇය ගේ තරුණ ජීවිත කාලයේ දී ඇයට අත් විඳින්නට සිදු වූ දුක් කම්කටොලු මෙන් ම සවුදි කාන්තාවන් ගේ දුක්බර ජීවිත පිළිබඳ හෙළි කරන්නට ඇයට අවශ්‍ය විය. මේ කතාව ලියා පළ කිරීමෙන් ඇය ගේ ජීවිතයට යම් කිසි අන්තරාවක් සිදු වේ යැයි මට හැඟිණි. ඒ කෙසේ වෙතත් මේ පිළිබඳ ව මගේ පුද්ගලික කැමැත්ත ද නොතිබුණා නොවේ. මම මැද පෙරදිගට කැමැත්තෙමි. මේ ප්‍රදේශයේ මගේ ආදරණීය මිතුරියෝ කිහිප දෙනෙක්ම  ජීවත් වෙති. ඒ අතර සතුටින් සිටින සවුදි කාන්තාවන් කිහිප දෙනකු සිටින බව මම දනිමි. මගේ මිතුරිය සුල්තානා නිරුවත් සත්‍යය පෙන්වන්නයට මගේ දෑස්වලට බල කළා ය. කාන්තාවනට බිසක් නැතිව ජීවත් වන්නට ලැබෙන තුරු සවුදියේ සැමරුමක් සිදු නොවනු ඇත. සුල්තානා මට මෙහි ඇති විශේෂත්වය පැහැදිලි කළා ය. ඇය ජීවිතයේ සියලු බාධක බිඳ දැමුවා ය. මගේ විරෝධතා ද ඇය ජය ගත්තා ය. ඇගේ ජීවිත කතාව ලිවීමේ දුෂ්කර කර්තව්‍යයට මම අත ගැසුවෙමි. බටහිර ක්‍රිස්තියානි සහ නැගෙනහිර ඉස්ලාම් ධර්මය එක්තරා බන්ධනයක් ඇති කරන්නට ගෙතුමක් ගොතා ඇත. මෙහි සංකල්පය ඒ සඳහා මට ඇති වූ බිය යි.,Jean Sasson
The Swan Thieves,"වොෂින්ටන් නුවර ජාතික කලාගාරයේ දී 19 වැනි සියවසට අයත් චිත්‍රයක් පිහියකින් ඉරා දැමීමට උත්සාහ කළ රොබර්ට් ඔලිවර් නමැති චිත්‍ර ශිල්පියා පොලිස් අත්අඩංගුවට පත්වීමෙන් පසුව යොමු කෙරෙන්නේ ගෝල්ඩන්ග්‍රෝව්  හී මනෝචිකිත්සක ඒකකය වෙතය. එහි ප්‍රධානී ඇන්ඩෲ මාර්ලෝ ද චිත්‍ර ශිල්පය විනෝදාංශය කරගත් කෘතහස්ත මනෝවෛද්‍යවරයෙකි. කිසිවකුට අත තැබීමට ඉඩ නොදෙන පැරණි ලිපි මිටියක් තුරුළු කරගනිමින් පුරා මාස දොළහක් නිහඬතාව රකිමින් සිටින රොබර්ට් ඔලිවර් සුවපත් කිරීමට වෛද්‍යමාර්ලෝට සිය රෝගියාගේ අතීතයට යාමට සිදුවෙයි. මේ අතර රොබර්ට් ඔලිවර් පහරදුන් චිත්‍රය ග්‍රීක පුරාවෘත්තයක් වන ලේඩා නමැති නිරුවත් කාන්තාවගේ චිත්‍රය බව වෛද්‍ය මාර්ලෝ සොයා ගනී. ඒ අතරතුර යම්කිසි හෝඩුවාවක් දැනගැනීමේ අටියෙන් වෛද්‍ය මාර්ලෝ විසින් ඔලිවර් රොබර්ට්ගේ කුටියේ සිතියම් මැස්සක්, වර්ණ ඵලකයක්, තීන්ත, බුරුසු සහ කැන්වස් රෙදි පුරවාලමින් ඔහු චිත්‍ර ඇඳීමට පොළඹවාගනු ලබයි. රොබර්ට් ඔලිවර් විසින් දිනෙන් දින අඳිනු ලබන චිත්‍ර නිරීක්ෂණය කිරීමේදී වෛද්‍ය මාර්ලෝට දැකගත හැකිවන්නේ මේ ගුප්ත මිනිසාගේ සෑම චිත්‍රයකටම පාදක වී ඇත්තේ කළු පැහැති දෑස් ඇති, රැළි ගැසුණු හිසකේ සහිත දුටු විගස සිත සසළ කරවන ආකාරයේ සුරූපි කාන්තා මුහුණක් පමණක් බවය. ඇය කවුරුන්ද?","Elizabeth Kostova
"
Red April,"දේශපාලනය, භීෂණය හා මානවයාගේ බෙලහීනත්වය තේමා කරගනිමින් සුවිශිෂ්ට ලෙස රචනා කර ඇති මේ නවකතාව හරහා පේරු රාජ්‍යයේ එක් තීරණාත්මක සමයක හෘද සාක්ෂිය ප්‍රශ්න කෙරෙයි. පාඨකයාට එය අන්‍ය දේශයකසිදුවීම් සේ බැහැර කළ නොහැකි ය. ",Santiago Roncagliolo
Life on the Western Front,"""මෙම කෘතිය පාපෝච්චාරණයක් හෝ චෝදනාවක්  හෝ නොවන අතර කිසි සේත්ම වික්‍රමයක් නොවේ. මක්නිසාද, ඒ සමග මුහුණට මුහුණ ලා සිටින්නවුන් හට මරණය වික්‍රමයක් නොවේ. ෂෙල් වෙඩි වලින් බේරීගත් නමුත් යුද්ධය විසින් විනාශ කරන ලද මිනිසුන්ප රම්පරාවක් ගැන කීමට මෙම කෘතිය හුදෙක් උත්සාහ කරනු ඇතැ "" යි ප්‍රකාශ කරන රිමාකේ නිරූපනය කරන්නේ ජර්මන් සෙබලකු වශයෙන් ඔහු පළමුවන ලෝක සංග්‍රාමයෙහි දී අත් දුටු සංත්‍රාසය හා කෲරකම්, කැළි කසළ හා තුච්ඡකම, ම්ලේච්ඡ බව හා මුදු මොළොක්බ ව, බියගුලුකම නිර්භීතකමෙහි මහිමය, මිත්‍රත්වය අන්‍යොන්‍ය ආදරය, ශාරීරික විනාශය අධ්‍යාත්මික පරිහානිය ආදී වශයෙන් වූ යුද්ධයේ විහිළුව, උත්ප්‍රාසය හා ශාපය වැනි විවිධ, විශද, විස්මිත පැතිකඩ වේ. අතීතය පුදුමාකාර ලෙස වර්තමානය කරා ගෙන එමින් පාඨකයා අව්‍යවහිත අනුභූතිය කරා පහසුවෙන් ගෙන යන කතුවරයා යුද්ධයෙහි ඝෝර බව පමණක් නොව ජීවිතයෙහි මිහිර, සුන්දරත්වය හා ශෝචනීය බව මෙන්ම එහි ශෝකාන්තය ද මැනවින් මවා දක්වයි. ","Nick Hunter
"
Joana,"පිපිරීමකින් තොර ව බිමට වැටුණු එම උණ්ඩවලින් සුදු පැහැ දුම් වළාවන් පිටවූයේ ය. ඊ ළඟට සිදු වූයේ තවත් අමුතු දෙයකි. කුරුල්ලන් අහසෙන් බිමට ඇද වැටෙන්නට පටන් ගත්තේ ය. අලුත විවාපත් මනාලියක වූ ජෝආනා විමතියට පත්වූවා ය. කෲර ආඥාදායක සදාම් හුසේන් කුර්දිස්තානයේ වෙසෙන සෑම කුර්ද ජාතිකයකු ම අවසන් ගමන් යවන අපේක්ෂාවෙන් රසායන අවි ප්‍රහාර එල්ල කරන බව ජොආනා වටහා ගත්තා ය. ඇගේ උගුර රිදුම් දෙන්නට වූ අතර, දැස් දැවිල්ල ගත්තේ ය. ඇය බිම වැතිර ගතිතා ය. අප්‍රසන්න ගන්ධයකින් යුත් විෂ වායුව ඇගේ කල්පනා ශක්තිය මෙන්ම සංවේදීතාවන් ද අඩු කර දැමුවේ ය. ""මේ මරණය යි"" ජෝආනා සිතූවා ය. බිඳී ගිය ඉරාකයේ කුර්දි ජාතික පෙම්වතිය ජෝආනාගේ ඉරණම කුමක් වන්නට ඇත් ද?",Jean P Sasson
Traitor's Daughter,"එක් පුද්ගලයකුගේ ජීවිතය තුළ දී අත්විඳිය හැකිදැයි ඇදහිය නොහැකි තරමේ දැවැන්ත අත්දැකීම් සමුදායක් කැටි කරගත් මෙම කතාන්දරය, මායාවී සිදු වීම්, උද්වේගකර අවස්ථා, විචිත්‍ර චරිත, රමණීය වර්ණනා ආදි ප්‍රබන්ධ කෘතියක ගැබ් වන සියලු ගති ලක්ෂණ වලින් පෝෂිත වුවද ප්‍රබන්ධයක් නොව සැබෑ ජීවිතයක් හා බැඳුණකි. පශ්චාත් විප්ලවීය සෝවියට් දේශයේ' පළමු දශකයෙහි ඉපිද, එය යළි 'රුසියාව ' ලෙස නාමකරණය වන තුරුම එහි විවිධ චලනයන් අත් විඳිමින්, දශක අටකට වැඩි කලක් දිවි ගෙවූ ඊන්නා අලෙක්අ ලෙක්සන්ද්‍රව්නා ප්‍රෝහරවා නම් විද්‍යාඥවරියගේ වෘත්තීය සහ ජීවන අත්දැකීම් මත පදනම් වන එය, ඇගේ පිය මුතු පරපුරේ අත්දැකීම් ඔස්සේ පූර්ව විප්ලවීය රුසියානු සමාජය දෙසටද අතු ඉති විහිදුවයි. ස්ටාලින්ගේ ආඥාදායක පාලනය විසින් ද්‍රෝහී හංවඩුව මත කුරිරු ඉරණමකට ගොදුරු කළ පියකුගේ දියණියක ලෙස ඇය අත්විඳි කටුක යථාර්ථයද, එබඳු කෲරත්වයකට නතු වූ ජන සමාජයක අභ්‍යන්තර ගති සොබාවද මෙහි කදිමට නිරූපිතය. එහෙත් එය හුදෙක් දේශපාලනය පිළිබඳ කතාන්දරයක් නොවේ. ස්වකීය ඉරණමට එරෙහිව නැගී සිටින ගැහැනියකගේ අප්‍රතිහත අරගලයද, ප්‍රේමය, විරහව, ඊර්ෂ්‍යාව, වෛරය, පශ්චාත්තාපය ආදි මිනිස්වගට පොදු වූ සංවේදනාවන්ද, කැපවීම, පාවාදීම, ද්‍රෝහිවීම, උන්නතිකාමය යනාදී පොදු මිනිස් ගති සොබාවන් ද හෙළි කරන, මනුෂ්‍යත්වය පිළිබඳ විවරණයකි.",Inna aleksandrovna Prohorova
"
Fury","මලික් සොලන්කා නම් මහාචාර්යවරයාගේ උන්මාදනීය ආදරය වටා ගෙතුණු කතාවකි. මහාචාර්යවරයා ගැහැණු සොඬෙකි. තරහ, ආවේගය නිසා පිස්සු වැටුණු පුද්ගලයෙකි. ඔහුගේ ජීවිතය ඛේදවාචකයක් බවට පත්වන්නේ, මේ උන්මාදය නිසාය. එහෙත් ඔහු අපයෝජනය ට ලක් වූ දරුවෙකු බව අප හඳුනා ගන්නේ කතාව අවසානයේදීය. ආර්ථික මුලාව මගින් බිලිගත් නිව්යෝර්ක් නගරය රශ්ඩි දකින්නේ මලික් සොලන්කා නම් මහාචාර්යවරයාගේ චරිතය තුළිනි. මහාචාර්ය පදවියෙන් ඉවත්වන ඔහු රූකඩ බෝනික්කන් සාදයි. තම බිරිඳ හැරුණු විට ඔහු තවත් ගැහැණු ඇසුරු කරයි. රශ්ඩි දකින විදියට ඒ කුඩා අවධියේ අපයෝජනයට ලක්වීමේ ප්‍රතිඵලයකි.",Salman Rushdie
Living With The Lama,1964 වසරේදී ප්‍රකාශයට පත් වූ මෙම කෘතිය ටෙලිපති ක්‍රමයට කියවූයේ රම්පාගේ බොහෝ බළලුන් අතරින් එකකු වූ ෆිෆි ග්‍රේවිෂ්කර්ස් ය. මිනිසුන් සිතන ආකාරයට බළලුන් ගොළු සතුන් නොවේ. අනෙක් සතුන් හා සසඳන විට ගොළුවන් හා සමාන වන්නේ මිනිසුන් ය. සෑම සතකුටම ටෙලිපති ක්‍රමයට අදහස් හුවමාරු කරගන්නට පුළුවන. මිනිසුන් සතුව එම ශක්තිය තිබුණ ද දැන් එම ශක්තිය ඔවුනට අහිමිව ගොස් ඇත්තේ ඔවුන්ගේ කුහක ස්වභාවය නිසාය. රම්පා හමුවීමට පෙර ජීවිතය ගැන මෙන්ම ලාමාවරයා සමඟ එක්ව ගතකළ ජීවිතය පිළිබඳ තොරතුරු ෆිෆි ටෙලිපති ක්‍රමයට පැවසූ විට ඒ තොරතුරු ලියුවේ රම්පා ය.,T. Lobsang Rampa
Bel Canto,"ප්‍රධාන පෙළේ ව්‍යාපාරික හොසොකාවා මහත්මයාගේ උපන්දින උත්සවය, උප ජනාධිපති මන්දිරයේදී, යුරෝපය පුරා කීර්තිය පැතිර වූ රොක්සේන් කොස් නම් ඔපෙරා ගායිකාවගේ සහභාගිත්වයෙන් ඇරඹේ. උතුරු හා දකුණු අමෙරිකානු, ඉතාලි, ප්‍රංශ, ජර්මානු, ස්පාඤ්ඤ, රුසියානු, ජපන් ආදී රටවල තානාපතීන්, මහා ව්‍යාපාරිකයන් හා කෝටිපති රසවතුන් බොහෝ දෙනෙක් දන්නේ සංගීතය නම් වූ විශ්ව භාෂාව හැරෙන්නට තම මව් බස පමණි. අවිගත් ත්‍රස්තවාදීන්ට කොටු වී නිවාස අඩස්සියට පත්වන මොවුහු, සිව් මසක් පමණ එහි ගත කරන්නෝ බිය පත් වෙති, සාකච්ඡා කරති, ගායනා කරති, ක්‍රීඩා කරති, පෙම් කරති. මේ සියල්ලම වාගේ කෙරෙන්නේ ජෙන් වටනාබේ නම් එකම එක භාෂා පරිවර්තකයා හරහාය.",Ann Patchett
Wide Sargasso Sea,"ඇන්ටෝනිටි කොස්වේ බටහිර ඉන්දියානු සම්භවයක් සහිත සුදු ජාතික තරුණියකි. කුඩා කාලයේ සිටම ඇය සිය මවගෙන් පවා දයාවක් නොලද දැරියක ලෙස හැදී වැඩී, රොචෙස්ටර් නම් තරුණයෙකු හා විවාපත් වෙයි. කොස්වේ පවුල පසුපස ලුහු බැඳ එන උන්මන්තක භාවයක් පිළිබඳ කට කතාවෙන් සැලෙන තරුණ රොචෙස්ටර් සිය බිරිඳ දකින්නේ ද ඒ උන්මන්තක භාවයේ ඡායාවක් ලෙසින් ය. බටහිර ඉන්දියානු දූපත් ඇසුරෙන් ගොඩ නැඟෙන ඇය ගේ අනුවේදනීය කතා පුවතේ ගුප්ත හවුල් කරුවන්, ඈ විනාශයේ දොරටුව කරා ඇද ගෙන යන්නේ ද ඔවුන් ගේ ආත්මයන් වෙළා ගත් ගුප්ත බලවේගයනට යටත්වමය.",Jean Rhys
Running in the Family (පවුලේ ඌරුව),"කැනඩාවේ ශීත සෘතුව විඳ ගැනීම සඳහා සිය මව්බිම වූ ශ්‍රී ලංකාව හැර යාමෙන් විසි පස් වසරකට පසු නිවර්තනීය ග්‍රීෂ්මය හා සුනඛයන්ගේ බිරුම් හඬ ඇතුළත් සිහිනයක් මව්බිම කරා පෙරළා පැමිණීමට හා තමන් කිසි දාක සම්පූර්ණයෙන් තේරුම් නොගත් ළමා කාලයක් හා පවුලක් යළි බැහැ දැකීමට ඔන්ඩාට්චි පොළඹවා ලයි. විචිත්‍රවත් කතාන්දර වලින් හා සිය මුතුමිත්තන්ගේ රහස්වලින් සමන්විත මේ ආලේඛ්‍යය එකලස් කිරීමට ඔන්ඩාට්චි සිත් අලවන සුලු පුවත් ද, කවි හා මතකයන් ද එක් රැස් කරයි.",Michael Ondaatje
Jungle Man: The Autobiography Of Major P. J. Pretorius C.M.G. D.S.O. and Bar,"අභියෝග, අසීරුතා, තැති ගැන්ම, අන්තරාය මේජර් ප්‍රිටෝරියස්ගේ ජීවිතයේ අත්‍යාවශ්‍ය අංග විය. සුදු ජාතිකයින් එතෙක් නොගිය අප්‍රිකාවේ මහා වනාන්තර කරා ඔහු ගියේය. එදිරිවාදී සහ මිනී මස් කන අප්‍රිකානු වන වාසී ගෝත්‍ර සමග ඔහු මිතුරු විය. වෙළෙඳාමට දළ ලබා ගැනීමට ඔහු අප්‍රිකානු ඇතුන් සිය ගණන් දඩයම් කළේය. ඔහුගේ වන සබදතාත්, වන දැනුමත් නිසා නැගෙනහිර අප්‍රිකානු යුද්ධයේදී ඉංග්‍රීසි හමුදාවේ ප්‍රධාන ඔත්තුකරු ලෙස ඔහු යුද සේවයට බඳවා ගැනුණි. මේ පොතේ අඩංගු වන්නේ දඩයක්කාරයකු ලෙසත්, හමුදා ඔත්තුකරුවකු ලෙසත් ඔහු ලැබූ අප්‍රමාණ අත්දැකීම්ය. ඒවා ඇදහිය නොහැකි තරම් අන්තරායකරය, ලොමුඩැහැ ගැන්වෙන සුලුය.",P. J. Pretorius
The Omen (සාතන්ගේ සළකුන),"බ්‍රිතාන්‍යයේ අමෙරිකානු තානාපතිවරයා හදිස්සියේ අවබෝධ කරගන්නේ නම පුතූ ඩේමියන්, ක්‍රිස්තු විරෝධියා හෙවත් සාතන්ගේ පුත්‍රයා බව ය. ඒ බව සනාථ කරන සලකුණ ඩේමියන්ගේ හිසෙහි සටහන්ව තිබිණි. සාතන් ගේ පුත්‍රයා මරා දමා බයිබලයේ හෙළිදරව්වේ සටහන් ආමගෙඩොන්හි පැවැත්වීමට නියමිත අවසන් සටන වලක්වන්නට තනාපති තෝන්ට හැකිවේවි ද?","David Seltzer
"
The English Patient,"එකිනෙකා කලින් දැන නො සිටි යුද්ධයෙන් පීඩාවට පත් පුද්ගලයින් සිව් දෙනෙකු ගේ ජීවන අත්දැකීම් මේ නවකතාවට පදනම් වී තිබේ. දෙවන ලෝක යුද්ධ සමයේ දී ඉතාලියේ කඳු ගැටයක් මුදුනේ පිහිටි විනාශ වූ සුවිසල් මන්දිරයක් තුළ දී මේ ආගන්තුක පිරිස හමු වේ. ඔවුන් ගේ අතීත අත්දැකීම් ස්මරණය කිරීමේ ස්වරූපයෙන් මේ කතාව ඉදිරියට ගලා යයි. අනුවේදනීය ප්‍රේම වෘත්තාන්තයක ස්වරූපය ගත්ත ද මේ නවකතාව විචිත්‍ර සිද්ධීන් ගෙන් අනූන ය. යුද්ධයෙන් අනතුරට පත් ප්‍රදේශ මනුෂ්‍ය වාසයට යෝග්‍ය තත්ත්වයට පත් කිරීමේ නියැලී සිටින එඩිතර තරුණයකු ගේ ක්‍රියා කලාපය, කාන්තාරවල සිදු කෙරෙන පුරා විද්‍යාත්මක ගවේෂණ, එකී පර්යේෂණවල යෙදී සිටින පුද්ගලයින් මුහුණ දන ඛේදනීය ඉරණම, කාන්තාරය තුළ පවතින කටුක බව මෙන්ම සුන්දරත්වය වැනි විවිධ විස්තරවලින් අනූන මේ කෘතිය අපූර්ව භාෂා විලාසයකින් රචනා වී තිබේ. මෙය යුද්ධයේ ඇති බිහිසුණු බව සහ කෲරත්වය මෙන් ම එහි ඇති,නිරර්ථක භාවය ද මතුකර දක්වන විශිෂ්ට කෘතියකි.","Michael Ondaatje
"
Anil's Ghost,කණ්ඩායම පැමිණෙන්නේ පාන්දර පහයි තිහටය. මළවුන් පිළිබඳ සාක්‍ෂි අතුරුදහන් වේ යැයි පවුලේ සාමාජිකයෝ ඔවුන් එනතුරු බලා සිටිති. අනිල් හා පිරිස වැඩ කරද්දී ඔවුන් නිරතුරුව ඒ දෙස නෙත් යොමා සිටින්නේ කිසි විටෙකත් එතැනින් ඉවතට නොයමිනි. රාත්‍රියේ දී ප්ලාස්ටික් කවරවලින් වැඩ බිම වසා කොළ සුළඟට නොයන සේ ගල් හා යකඩ කැබෙලි බරට තබා ඇත. විද්‍යාඥයින් පැමිණෙන හෝරාව මළවුන්ගේ නෑදෑයෝ දනිති. ඔවුන් ඇටකටු තිබෙන ඉසව්වට යන්නේ විද්‍යාඥයින් පැමිණෙන වාහන හඬට කන් දෙමිනි. එක් දිනෙක අනිල් දුටුවේ මඩ මත ඇති පා සටහනකි. ඇතැම් විටෙක එහි මල් පෙත්තක් විය.,Michael Ondaatje
Burmese Days,ශ්‍රී ලංකාව සේම බුරුමයද බෞද්ධ ශිෂ්ඨාචාරයකින් පෝෂණය වූ වැඩි පිරිසක් බෞද්ධයන් සිටින රටකි. එවකට ඉන්දියානු අධිරාජ්‍යයේ කොටසක්ව පැවති බුරුමයේ බ්‍රිතාන්‍ය පාලනය ජෝර්ජ් ඕවල් විසින් ඉතා මැනවින් විස්තර කෙරේ. යටත් විජිත සමයේ වසර පහක් පමණ බුරුම රාජකීය පොලිසියේ සේවය කළ ජෝර්ජ් ඕවල් බුරුම ජනයා දෙස සානුකම්පිතව බලමින් ඔවුන් කෙරහි බ්‍රිතාන්‍ය ජාතීන් වැඩි පිරිසක් දක්වන ආකල්පය ගෙනහැර දක්වයි. එම රටෙහි සම්පත් උපයෝගි කරගෙන ධනය රැස්කරමින් බ්‍රිතාන්‍ය ජාතිකයින් එරට ජනතාවට කරන පහත් පෙළේ සැලකීම ජෝර්ජ් ඕවල්ගේ නිබඳ පිළිකුලට භාජනය වෙයි. එමෙන්ම ඇතැම් ස්වදේශීකයන් තම පෞද්ගලික අභිමථාර්ථ වෙනුවෙන් බ්‍රිතාන්‍ය පාලනය සතුටු කිරීමට දරන ප්‍රයත්නයද පොතෙහි දැක්වේ. එවකට ශ්‍රී ලංකාවේ තත්ත්වය ද මෙයට සමාන වන්නට ඇතැයි සිතිය හැකිය.,"George Orwell
"
The Second Round,"ප්‍රසව හා නාර්වේද විශේෂඥ ශල්‍ය වෛද්‍යවරයෙකු ලෙස එංගලන්තයෙන් නියත විවරණ ලබන කාවා මහතා පෙරළා සියොරා ලියොනය බලා පැමිණෙන්නේ දහසකුත් එකක් පැතුම් අතින් කටින් එල්ලා ගෙනය. එහෙත් වැඩි දොහක් නොගොසින්, සාම්ප්‍රදායික අප්‍රිකානු සමාජයේත් තමා එංගලන්තයේ අතැර දමා පැමිණි ලෝකයේත් මනස්ගාත කොත්තු රොටියක් බවට පත් ප්‍රීටවුන් පුරවරය ලොමු ඩැහැගන්වනසුලු අයුරින් තමා හුදෙකලා කොට දමන්නට තනන අයුරු ඔහුට දැනෙන්නට ගනී. ප්‍රීටවුම ද බෞතීස්මය ලබන්නට සැරසෙන්නේ විස්කි සහ සෝඩා, ලැම්බෝගිනි කාර්, බංගසාල මන්දිර හා ක්‍රෙඩිට් ගිනුම් ආදියෙන් සන්නද්ධ වෙමිනි.කාවාගේ මෑණියන් ද ඔහුගේ සහමිතුරන් ද ඔහු කෙරෙන් බලාපොරොත්තු වන්නේ ග්‍රාමීය සමාජය තුළ ඔහුට හිමි 'නිසි තැන' කරා ඔහු ඔසවා තබන්නටය. පෙළවහකින් පසුව එකලාසයක් වී ධන ධාන්‍යයෙන් ආඪ්‍ය වූ කාම සුඛල්ලිකානුයෝගී ධනියගෝපාලයෙකු දකින්නටය. තම ඇස් ඉදිරිපිට බලාත්කාර් කන්‍යා දූෂණයකට ලක්වන ලෝරා නම් සුරූපිනිය පසුපස දිවයන අසාර්ථක ප්‍රේමයකින් පසු, දෙවන වරට ලාරා පටලැවෙන්නේ වැඩිමහලු පුරුෂයෙකු වෙතින් තම කම් පවස සංසිඳුවාගත නොහෙන ක්ලාරා නම් ලාබාල කාමිනියක් සමඟිනි. ඇය ද ඒ අතරේ නාසා පිළිකාවකින් මියැ දෙමින් සිටින ෆ්‍රේඩී නම් කොලු ගැටයා තම යහන් සගයා බවට පත්කැරගෙන සිටින්නීය. අවසන කාවාගේ නිස්සරණ සෙනසුන වන්නේ බෝ නම් වන කඳුකර ග්‍රාමීය ගිලන් උවටැන් පොලයි.","Lenrie Peters
"
The General Is Up,"ඩැමීබියාව යනු ගොඩබිමින් වටවූ නැගෙනහිර අප්‍රිකානු රටක් වන අතර උමතු වැටුණු හමුදා ජෙනරාල්වරයෙක් එහි බලය සියතට ගෙන අධි විකාර ස්වරූපී මානයන්ගෙන් පිරි කෲර පාලනයකට මුල පුරයි. ජෙනරාල් අවදියෙන් යනු අවශ්‍යයෙන්ම ඛේදනීය වූ අප්‍රිකානු ඒකාධිපතියෙකුගේ නැගීම සහ වැටීම දෙස සිනහ උපදවන සුළු හැරී බැලීමක් සහ වරෙක ඵලදායී වූ රටක සාන්ත වූද, රමණීය වූද සාමයෙන් පිරී ගියා වූද සුවදායක ස්වභාවික රූ දසුන ව්‍යාකූලත්වයෙන් සැකයෙන් සහ බියෙන් අපිරිසිදු වී යන අයුරුද වන්නේය.","Peter Nazareth
"
Angela's Ashes,ෆ්රෑන්ක් මැකෝට් අතින් තම ජීවන කථාව පාදක කොට ලියැවුණු  මේ අත්දැකීම් අයර්ලන්ත දරුවකු විඳි අපමණ දුක් ගැහැට එක් කරමින් කළ පාපෝච්චාරණයකි.,Frank McCourt
You'll die in Singapore,"1942 ජනවාරි මාසයේ මැලයාව යටත් කර ගත් ජපන්නු සිංගප්පූරුව දෙසට පැමිණෙමින් සිටි අවස්ථාව වන විට චාර්ල්ස් මැක්කොමැක් එම දිවයින උතුරේ සෙලෙටාර් රාජකීය ගුවන් හමුදා අහස් යාත්‍රාංගනයේ සේවය කරමින් සිටියේය. විසිඑක් වියැති ඔහුගේ භාර්යාව, පැට්‍රීෂියා ද ඔහු සමග ජීවත් වූ අතර ඈ තම පළමු දරුවා බලාපොරොත්තුවෙන් සිටියාය. අනෙකුත් රාජකීය ගුවන් හමුදා නිලධාරී පවුල් සාමාජිකයන් සමඟ පැට්‍රීෂියා ද නැව් මඟින් ඉවත් කරගෙන ගොස් තිබූ අතර වෙනත් හමුදා කණ්ඩායම් සමඟ එක්වීම සඳහා මැක්කොමැක් කඳවුරේම රැදී සිටියේය. සිංගප්පූරුව යටත් කරගත් ප්පන් මුරසංචාරක කණ්ඩායමක් විසින් අල්ලා ගන්නා මැක්කොමැක් 'පසිර් පංජාන්ග්' හි සිරකඳවුරක් වෙත ගෙන යනු ලැබ එහිදී සියුම් ලෙස ප්‍රශ්න කර හිංසනයට ලක් කර ඇත. ආහාර අහේනියෙන් සහ පිපාසාවෙන් දුර්වල බවට පත්වන ඔහු ගැලවී පලා නොගියහොත් මරණයට පත්වන බව ස්ථීර ලෙසින්ම දැන සිටියේය. ඒ නිසා අසුවුවහොත් අත්වන මරණය පිළිබඳව නොසලකන ඔහු පලායාමට සැලසුම් කර ඇත. මාලිමාවක් හෝ අත නොමැති ඔවුන් කෙසේ හෝ වනාන්තරය තුළට රිංගා ගැනීමට සමත්වන නමුත් ගැලවීයන්නත් අතුරින් දහතුන් දෙනෙකුම මරාදමනු ලබන්නේ කදවුරෙන් පිටතට පැන පැය විසිහතරක් ගතවීමටත් පෙරය.මෙහි යථා තත්වයෙන්ම ඉදිරිපත් කර ඇත්තේ ඔවුන් ගැලවී පලාගිය සැතපුම් දෙදහසක අතිශයින් දුෂ්කර ගමන පිළිබඳව සම්පූර්ණ විස්තර යයි. ",Charles McCormac
Water (ශුද්ධ වූ ජලය),"මහත්මා ගාන්ධිතුමාගේ නිදහස් සටන් ව්‍යාපාරය බලවත් ව තිබුණු අවධිය පසුබිම් කොට ගෙන 1938 වර්ෂයෙන් ඇරඹෙන  මෙම නවකථාව, ළමා වියෙහි දී විවාහ බන්ධනයට පත් වූ අට හැවිරිදි දැරියක වන චූයියාගේ දිවි පවත හෙළි කරයි. අනස් වියැති තම සැමියාගේ වියොවින් අනතුරුව බරණැස පිහිටි වැන්දඹු ආශ්‍රමයක දිවි ගෙවනු පිණිස ඈ අත් හැර දමනු ලබයි. ඇයගේ ජිවිතයේ ඉතිරි කාලය පසුතැවිල්ලෙන් එහි ගත කළ යුතු යැයි අපේක්ෂා කැරෙයි.තම දෛවයේ තීරණය පිළිගැනීමට රුචි නොකරන චූයියා ආශ්‍රමයේ වැන්දඹුවන්ගේ ජීවිතවල විපර්යාසයක් ඇති කිරීමට සමත් තැනැත්තියක බවට පත් වෙයි. ඇයට කල්‍යාණි නම් වූ සුරූපී වැන්දඹු ගණිකාව මුණ ගැසෙන්නේ එහි දී ය. කල්‍යාණි ඉහළ මධ්‍යම පන්තියේ තරුණයකු වූ නාරායන සමඟ පෙම් සබඳතාවක් ඇති කර ගනියි. ඔහු ගාන්ධි ඔහු ගාන්ධි අනුගාමිකයෙකු මෙන්ම විඤ්ඤාණවාදියෙක් ද වෙයි. මේ පෙම් බැඳුම හින්දු සම්ප්‍රදායට සපුරා අභියෝග කරන අතර ආශ්‍රමයෙහි පවත්නා බල පදනමේ සියුම් සමබරතාව දුබල කරවයි. සිධ්වා සතු කතන්දර කීමේ සංවේදී හැකියාව විසින් මේ නවකථාව ඇමතු නොකළ හැකි චරිකවලින් අනූන කරවනු ලබයි.",Deepa Mehta
Animal Farm,"මෙම කෘතියෙන් පිළිබිඹුවන්නේ පීඩිත වූවන් සඳහා මුල දී අනුකම්පා සහගත ව වැඩ කරන්නන් තමන්ට වරප්‍රසාද හා බලතල ලැබුණු කල්හී, තමන් විසින් පළවාහරිනු ලැබූ අයට වඩා ඔවුන් කෲරවන ආකාරයයි.","George Orwell
"
Swami & Friends,"කුඩා වුන්ගේ ලෝකය වැඩිහිටියන්ගේ ලෝකය තුළ සැඟවී ගියද, ඔවුන්ගේ ලෝකය අතිශය චමත්කාර ජනක අතිශය සුන්දර වූවකි. භාරතයේ ප්‍රවීණ ගත්කරුවකු වූ ආර්.කේ. නාරායන්ගේ මෙම කෘතිය මගින් ළමයාගේ චමත්කාරජනක ලෝකය ළමයාගේ දෙනෙතින්ම දැකීමට සලස්වා ඇත.",R. K. Narayan
Pollyanna Grows Up,"අනේකවිද දුක්ඛ දෝමනස්සයන් දෙස සුබවාදීව බලමින්  'සතුටු වීමේ සෙල්ලම' නම් අපූරු ක්‍රීඩාවක නිරත වූ දොලොස් හැවිරිදි පොලියානා, බොස්ටන් හී විසූ කාරූ මහත්මියගේ අඳුරු ජීවිතය ඒකාලෝක කළ අයුරුත්, තමා සේම 'සතුටු වීමේ සෙල්ලම' තවත් අලුත්ආ කාරයකට කරමින් සිටී ජැමීව මුණ ගැසෙන අයුරුත් සතුට බෙදන පොලියානා තුළ නිරූපිතය. නව යොවුන් පාඨකයන් වෙත මතු නොව සෑම තරාතිරමකම පාඨකයන් වෙත අලුත් ජීවන දර්ශනයකට අවැසි පදනම පොලියානා කතා මාලාව සපයනු ඇත.","Eleanor H. Porter
"
Perilous Passage,"නාසීන් විසින් යටත් කරගත් ප්‍රංශයේ ජීවත් වූ යුදෙව් මහාචාර්යවරයකු වන අයිසැක් බන්ග්ටන් සහ ඔහුගේ පවුලේ සාමාජිකයින්, අති දුෂ්කර පිරනීස් කඳු වැටිය හරහා රැගෙන ගිය ත්‍රාසජනක ගමන මෙම ප්‍රබන්ධ කථාවෙන් විස්තර වේ. කඳුකරයේ ජීවත් වූ, කටුක සහ රළු ජීවිතයකට පුරුදුව සිටි එඬේරෙකුගේ උපකාරයෙන්, වසරේ දුෂ්කරම වකවානුව වන හිම කුණාටු සහිත සිසිර සෘතුවේ දී මහළු දුර්වල මහාචාර්යවරයාත්, පාදයේ ආබාධයක් සහිත පහළොස් හැවිරිදි පුත්‍රයාත්, විසි තුන්හැවිරිදි දියණියත් හිම කඳු අතරින් රැගෙන ගියේ මිනිසුන්ට වද පමුණුවා මැරීම විනෝදයක් සේ සැලකූ, හිට්ලර් දේවත්වයෙන් ඇදහූ, අති දරුණු ගෙස්ටාපෝ කපිතාන්වරයා ඔවුන් පසුපස හඹා එද්දීය.","Bruce Nicolaysen
"
La Symphonie Pastorale,"ලෝකය දකින්නට දෑසක් නැතිව දරිද්‍රතාව උරුම කොට ගත් කාත් කවුරුත් නැති අසරණ දැරියකට මානව දයාවෙන් විකසිත වූ හදවතක රැකවරණය හිමිවීම. තම කුසින් බිහි කළ දරුවකුට නොවුවද ස්වාමි පුරුෂයාගේ මානව භක්තිය නිසාම මවකගේ යුතුකම් ඉටුකිරීම. පියෙකුගේ හා පුතෙකුගේ මනෝභාවයන් එකම රිද්මයකින් ඉස්මතු වී, ජීවිතය හා ප්‍රේමය පිළිබද මනුෂ්‍ය චින්තාභ්‍යන්තරයේ පතුලෙන් නැගෙන හඬ සාධු සංධ්වනියෙන් පාඨක සිත් සතන් වෙත ප්‍රවේශ වන්නේ ජීවිතාවබෝධය පෘථුල කරන අති රමණීය ගද්‍ය කාව්‍යයක් ලෙසිනි. ඒ නිසාම සාධු සංධ්වනියේ ධ්වනිය පාඨක සිත් සතන් තුළ සදාකාලිකව තැන්පත් වේ.","André Gide
"
The Martian,"සය දිනකට පෙර, අජටාකාශගාමී මාර්ක් වොට්නි අඟහරු මත පය තැබූ ප්‍රථම මිනිසුන් කිහිප දෙනාගෙන් අයෙකු බවට පත් වූවේ ය. දැන්, ඔහු අඟහරු මත දී මිය යන පළමුවැන්නා බවට පත් වීමට යන බවට කිසිදු සැකයක් නැත.ඔහුව මරු කට අසලට ම ගෙන යාමටත්, ඔහු මිය ගොස් ඇති බව සිතමින් ඔහුගේ කණ්ඩායමට මෙහෙයුම හැර යාමටත් තත්ත්වය උදා කළ වැලි කුණාටුවට පසු, මාර්ක් හට සොයා ගන්නට ලැබෙන්නේ, ජීවතුන් අතර බවට පෘථිවියට දැන්වීමට එකදු ක්‍රමයක් හෝ නොමැතිව, ඔහු මේ ශාපලත් ග්‍රහලොව මත හුදෙකලා වී සිටින බව ය. ඔහුට පෘථිවිය හා සම්බන්ධ වීමට ලැබුනත්, ගලවා ගැනීමේ මෙහෙයුමක් පැමිණීමට පෙර ඔහුගේ සැපයුම් සියල්ල අවසන් වනු ඇත.එසේ වුවත්, හාමත් වීමෙන් මිය යාමට ඔහුට කාලයක් නොලැබෙනු ඇත. ඊට පෙර අබලන් වූ යන්ත්‍රෝපකරණ, කුරිරු පරිසරය හෝ පරණ-පුරුදු 'අත්වැරදීම්' ඔහුව මරු තුරුලට ගෙන යාමට ඇති ඉඩ ප්‍රස්ථාව වැඩි ය.එහෙත් මාර්ක් තවමත් පසු බසින්නට සූදානම් නැත. උපාය කෞශල්‍යය, ඉංජිනේරු හැකියාවන් සහ ඔහුගේ ආත්ම ශක්තියෙහි ප්‍රභවය වන් සර්ව-සුභවාදී භාවයෙන් සන්නද්ධව, මාර්ක් නොපසුබස්නා වීර්යයෙන් සටන් වදින්නට සූදානම් වන්නේ සිය ජීවිතය රැක ගැනුමට ය. එහෙත් ඔහුට එදිරිව ඇති සියලු බාධක ජය ගැනුමට ඔහුගේ උපාය කෞශල්‍යය පමණක් ප්‍රමාණවත් වනු ඇති ද?","Andy Weir
"
The Last Nazi: The Life and Times of Dr. Joseph Mengele,"දෙවැනි ලෝක යුද සමයේ හිට්ලර්ගේ ප්‍රධාන වධකාගාරයක් වූ පෝලන්තයේ ඔස්ච්විට්ස්හි කඳවුරු දොස්තර වූයේ ජෝෂප් මෙන්ගෙල්ය. මෙහි සිදු කළ මිනිස් ඝාතන ලක්ෂ 4කට පමණ වගකිව යුත්තේ ඔහුය. එසේම සිය ඊනියා වෛද්‍ය පර්යේෂණ සඳහා ඔහු යුදෙව්වන් සිය ගණනකට කුරිරු වද හිංසා පැමිණවීය. දෙවන ලෝක යුද්ධයෙන් නාසීන් පරාජය වූ පසු රහසින් පලා ගිය ඔහු දකුණු අමෙරිකාවේ රහස් ජීවිතයක් ගත කළේය. ඔහු මිය ගියේ 1979 පෙබරවාරි මස මුල බ්‍රසීලයේ බර්ටිඕගා වෙරළේ දිය නාන්නට ගිය විටක ලිස්සා වැටීමෙනි. ඔහුගේ මිනීවළ සොයා ගෙන, ඇටකටු ගොඩ ගෙන, ඒවා ජෝෂප් මෙන්ගෙල්ගේ බව තහවුරු කර ගෙන ඇත්තේ 1985 දීය. ඔහු සිදු කළ අපරාධ ඇසින් දුටුවන්ගෙන්, ඒ අපරාධවලට ගොදුරුව දිවි බේරා ගත්තවුන්ගෙන්, දිවි බේරා ගනු පිණිස ඔහුගේ අපරාධවලට උපකාර කළ අයගෙන් එකතු කර ගත් තොරතුරු හා සාක්ෂි සාධක මත මේ පොත සකසා ඇත.","Gerald Astor
"
Gone with the Wind,"ඇමරිකානු සාහිත්‍යයේ සුව්ශේෂ සලකුණක් සනිටුහන් කරන මෙය, සිවිල් යුද්ධයේ උද්වේගාත්මක පසුබිමෙහි ලා මාග්‍රට් මිචෙල් විසින් නිර්මාණය කරන ලද, ඓතිහාසික වීර කාව්‍ය ස්වරූපයෙන් යුත් විශිෂ්ට වූ නවකථාව යි. එයින් කියැවෙනුයේ ආදරයේ හා අහිමි වීමේ ද, මාරාන්තික ද්වේෂයෙන් බෙදුණු හා අනවරතයෙන් වෙනස් වීමට බඳුන් වූ ජනකායකගේ ද අමතක නොවනසුලු කථාව යි. ඒ සියල්ලට ම වඩා, එය ළතෙත් බවින් තොර තරුණියක වූ ස්කාලට් ඔහාරාගේ ද, ලාභාපේක්‍ෂාවෙන් යුතු ව කවර අවදානමකට වුව ද මුහුණ දෙන ආකර්ෂණීය පෞරුෂයකින් හෙබි රෙට් බට්ලර්ගේ ද වෘත්තාන්තය යි.","Margaret Mitchell
"
Two Women,"ආසියාතික ගැහැනියටද පොදු වූ දූ දරු සබැඳියාව මනාව පෙන්නුම් කෙරෙන මෙම කතා පුවතේ අපරිමිත වූ දරු සෙනෙහසත්, මවක් සිය දියණිය දේව දූතියක සේ පිවිතුරුව රැක ගන්නට දිවි දෙවැනි කොට දරන උත්සාහයත් මනාව පිළිබිඹු කෙරේ.යුද්ධයේ ගිනි දළු මැද මිනිසුන් විඳින අනේකවිධ දුක්ගැහැට සහ දොම්නස් සහගත සිතුවිලි මේ කතා පුවතට පසුබිම සපයයි. මෙය කියවන ඔබ තුළ කවර කලෙක වුවද, කවර දේශයක වුවද, යුද්ධය නම් සාපයකැයි යන සිතුවිල්ල ජනිත වනු ඇත.",Alberto Moravia
The Zahir,"දිනක් උදෑසන තම බිරිඳ අතුරුදහන් වී ඇති බව දැනගන්නා රචකයා ඇය සොයා දකුණු ඇමෙරිකාව, ස්පාඤ්ඤය, ප්‍රංසය හරහා යන ගමනේදී ආදරයේ නව මං විවර කරගන්නා අයුරු පොතේ දිග හැරේ.",Paulo Coelho
Chronicle of a Death Foretold,එක්තරා තරුණයෙක් සිය තරුණ මනාලිය කන්‍යාවක් නොවූ නිසා මඟුල් දා රැයේම ඇය ආපසු ඇගේ මවුපියන් වෙත යවයි. ඇගේ නිවුන් සොහොයුරෝ දෙදෙනා කෙලෙසුණ ගෞරවය වෙනුවෙන් වගකිව යුතුයැයි සැක කරන පුද්ගලයාව මරා දැමීමට රුකගෙන සිටිති. මුළු ගමම මේ බව දන්නා නමුත් එය නොදන්නා තරුණයා ඛේදනීය ලෙස මරණයට ගොදුරු වෙයි.,Gabriel García Márquez
යති,"පොදුවේ ගත් කල මෙම නිර්මාණය, ආගමිකත්වය හා දර්ශනය දැවැන්තව පසුබිමේ තබාගෙන කළ වියමනකි. කාලය වශයෙන් ගත් කල වර්තමානයත්, දුරාතීතයත් සිරස්ව හා තිරස්ව එකිනෙකට කැපීයන හරස්කඩකි. දේශය වශයෙන් ගත් කල ලක්දිවත්, භාරත දේශයත් යා කොට ඇමුණූ දම්වැලකි. විවිධ දිශානති කරා ඇදෙමින් ගලාගෙන යන නවකතාව නමැති සාහිත්‍යාංගය තුළ අලුත් කෙම්බිමක් කරා සහෘදයා කැඳවා ගෙන යාමට දැරූ ප්‍රයත්නයක් ලෙස ද 'යති' හඳුන්වාදිය හැකි ය.",ඩැනී අලුත්වත්ත
Bel-Ami Illustrated,"තරුණ, සිත් ගන්නා පෙනුමැති සහ දියුණුවීමේ දැඩි අභිලාෂය සහිත, ඔහුගේ මිතුරන් අතර බෙල්-අමී යනුවෙන් ප්‍රකට 'ජෝර්ජස් ඩියුරෝයිට' පුවත්පත් කලාවේදියකු වශයෙන් සේවය කිර්මට 'ලා වියේ ෆ්‍රොන්සෙ' පුවත්පතේ රැකියාවක් ලැබෙන අතර, තමන්ගේ අලුත්රැ කියාව තුළ ඔහු ඉතා ඉක්මනින් විශාල සාර්ථකත්වයන් අත් කර ගනී. ඔහු තමා ජීවත් වන දූෂිත සමාජයේ යථාර්ථයන් - තක්කඩි සගයන්, තමන්ගේ වාසියට අනුන්ව හසුරුවන කාන්තාවන් සහ කූට ආයෝජකයන් සමඟ මුහුණට මුහුණ ගැටෙන අතර කැපී පෙනෙන පොළඹවන්නකු මුදල් ගසාකන්නකු සහ ප්‍රේමය පෙතක් පමණක් වන ලෝකයක් තුළ සමාජ හිණිමඟ නඟින්නකු බවට පත්වීමට වහා උගනී. මොපසාං ඔහුගේ නිර්මාණ ශක්තියේ මස්තකයෙහි දී ප්‍රබන්ධ කරන ලද මෙමය සම්පූර්ණ විවෘතභාවයෙන් සම්මතය අවඥාවට ලක් කරන නවකතාවකි. මෙහිදී මොපසාං තියුණු බුද්ධියෙන්, සංවේදීතාවයෙන් සහ මානව දයාවෙන් ඔහුගේ කාලයේ පැර්සියේ ජීවිතයනිරූපණය කරයි.","Guy de Maupassant
"
ආරාමදාස,"ඉතිහාසය ගොඩනැඟීමත් ඊට යටත්වීමත් එකක් නොව, හාත්පසින් වෙනස් වූ ක්‍රියාවලීන් දෙකකි. මේ දෙමඟින් කුමක් ඔස්සේ ගමන් කළ යුතුදැයි කෙරෙන අදෘශ්‍යමාන නිහඬ විවාදයක් සෑම සමාජයක් තුළ වෙයි.  'ආරාමදාස' නවකතාව තුළ සිත්තමට නැගෙනුයේ සමාජයන්ට නොදැනී සමාජයන් කලඹමින් මතුවන උක්ත විවාදයේ සලාවැටුමයි. සලාවැටුමක් හෙවත් දියසුළියකට හසුවන බොහෝ දෑ එය විසින් දියෙහි පත්ලට ඇදගන්නා අතර ඇතැම් ශක්තිමත් දෑ ඒ රුදුරු ඉරණමින් ගැලවී ගංගාවත් සමග ඉතිහාසය හරහා නිදහසේ ගමනේ යෙදෙයි. ග්‍රීක මිථ්‍යා කතාවන්හි එන ඇට්ලස්ට ලෝකය ඔසවාගෙන සිටීමේ කාරිය පැවරී ඇත්තා සේ ලාංකේය වාමන හෙවත් බහිරවයින්ට පැවරුණු කාරිය වන්නේ අතීත සමාප් සංස්කෘතික බරබද්දර ඔසවා සිටීමය. රාජ්‍ය සහ ආගම විසින් ඒ සඳහා හීලෑ කරනු ලැබ ඇති මේ දුක්ඛිතයන් ලේඛකයා දකින්නේ පැරණි සිංහල සමාජයේ විසූ පුදන ලද දාසයත් හෙවත් ආරාමදාසයින් ලෙසිනි. ආරාමදාසයෝ එදත් අදත් අප අතර වෙති. ඇතැම් දාසයින්ට දාසභාවය පදක්කමක් වෙද්දී තවත් පිරිසකට එය උරචක්‍රමාලයක් වෙයි. උරචක්‍රමාලය යනු මිණියෙන් සැදි දැළිපිහියක මුවාත් ඇති පැලඳි ගෙල කපා බස්නා ආභරණයකි. මේ නවකතාව මේ සියලු කාරණා තුළ ඔබේ භූමිකාව කුමක්දැයි ප්‍රශ්න කරයි.",ආරියවංශ අබේසේකර
සෙංකොට්ටං,"සෙංකොට්‌ටං නවකතාව සිය විෂය භූමිය කර ගන්නේ සබරගමු පළාතේ, රත්නපුර දිස්‌ත්‍රික්‌කයේ, රිදීවිට නම් වූ ගම හා ඒ අවට පෙදෙසේ මීට දශක අටකට පමණ පෙර විසූ , සමාජයේ කුල ධුරාවලියේ අවම තැනක ස්‌ථානගත කරනු ලැබූ අව වරප්‍රසාදිත එකී මිනිසුන් මුහුණ දුන් පීඩනයයි. රිදීවිට ගමේ වීරප්පුලි හේනයා, ඔහුගේ බිරිඳ මල්මා රිදී, වැඩි වියපත් දූවරුන් වූ පොඩිනා සහ හීං රිදී, පොඩිනාගේ සැමියා වූ නම්බු හේනයා, පොඩිනා ඔහු සමග විවාහ වීමට පෙර අනගිහාමි නම් වූ කුලවතාට දාව ඈ වැදූ බබා හේනයා නම් ලත් අට හැවිරිදි දරුවා සෙංකොට්‌ටං හි ප්‍රධාන චරිත වෙති",මහින්ද ප්‍රසාද් මස්ඉඹුල
The Decameron,"මිනිස් සිතෙහි සදාකාලික ව බලපවත්නා සරාගී බව මේ කතා බහුතරයකට පදනම් ව ඇති නමුත් කතුවරයා ඒ මගින් කරනුයේ සමාජයේ යම් යම් දුර්වලතා ඉස්මතු කොට ඒවා උපහාසයට ලක් කිරීම ය. බොහෝ පූජකවරුන් ගත කරන දෙබිඩි ජීවිත, පුරුෂාධිපත්‍යය, ස්ත්‍රීන් පීඩාවට පත් කිරීම වැනි කරුණු මේ කතා මගින් නිර්දය විවේචනයට ලක් වෙයි. වසංගත සමය තුළ පල්ලිය කෙරෙහි ජනතාව තුළ වූ අප්‍රසාදය ද ඉන් ප්‍රකට කැරෙයි.",Giovanni Boccaccio
රතු ඉන්දියානුවා,"ඇමසන් ඝන වනාන්තරයේ හැළී වැඩුනු මයිපිකීගේ ජීවිතය කණපිට හැරෙන්නේ සුද්දන්ගේ හදිසි සංක්‍රමණය නිසාය. එකෙකුගේ නිරන්තර ජයග්‍රහණයත්, තවෙකෙකුගේ විනාශයත්, ඉරණම විසින්ම තීන්දු කොට තිබු පන්නරය නිසාවෙන්ම ඉන්දියානු කොළුවා,මිනිසෙකු ලෙස පරිණත වනුයෙ ශිෂ්ඨාචාරය යනු කුමක්දැයි හඳුනා ගැනීමටත් පෙරය.",සිල්වානෝ පෙට්සෙන්තා
අසත්‍ය කතාවක් ප්‍රේමයේ සත්‍ය කතාව,"එක්ටැමෙන් පොළවට, එක ම කතාව, කතා පහක්, අසත්‍ය කතාවක් හා ප්‍රේමයේ සත්‍ය කතාව තුළ මෑත භාගයේ ලියැවුණ හොඳම නිර්මාණාත්මක කතා මාලාවක් ගැබ් වෙයි. මෙම කෘතිවල දී අමරසේකර විශේෂයෙන් ම ගැමි ජනතාව අතර කැකෑරෙන කැරලිකාරීත්වය තුළට කිඳාබසිමින් නගරයේ කම්කරු පක්ෂ ද මෙම ගොවිජන නොසංසුන්තා ද අතර අන්තර් සබඳතා ග්‍රහණයෙහි නිරත වෙයි.අමරසේකර ගේ මේ කතාවල වැදගත්කම පවතින්නේ ඔහු තරුණයන් අතර කැකෑරෙන කැරලිකාරීත්වය මහිමත්වයට නංවන නිසා නොවේ. ඔවුන් ගේ තකතීරුකම් හා බොලඳකම් නිර්දය විවේචනයට ලක් කිරීම සඳහා ඔහු එම කැරලිකාරිත්වය සමඟ අනන්‍ය වී සිටින සැටි මෙහි දී දැකිය හැකි ය. පැරණි කම්කරු පක්ෂ බංකොලොත් වීමෙන් මෙම තරුණයන්ට නායකත්වය නැති වී ගිය සැටි ඔහු පෙන්වයි.","Gunadasa Amarasekara
"
"African Fury
","මේ කෘතිය හුදෙක් වනාන්තරය, වන සතුන් නීත්‍යානුකූල ලෙස හා ක්‍රීඩාශීලී ලෙස දඩයම් කිරීම සහ වනාන්තරයට වියරු පෙමකින් බැඳුණු මිනිසකු තම වනාන්තර අත්දැකීම් පිළිබඳ ලියන ලද පොතකි.එහෙත් මේ පොත තුළ තවත් බොහෝ වටිනා දේ අඩංගුය. ජීවිතයේ අභියෝග සතුටින් බාර ගන්නා ආකාරය, ස්ථිර අධිෂ්ඨානයකින් ඒවාට මුහුණ දී ඒවා ජය ගන්නා ආකාරය, වනාන්තරයේ සෆාරී චාරිකාවලට පැමිණෙන මිනිසුන් ඒ චාරිකාවලට කැටුව යෑමේදී විවිධ චරිත ස්වභාවයන් ඇති මිනිසුන් සමඟ ගනුදෙනු කරන ආකාරය, දඩකෙළියේ නීති රීතිවලට අනුව හා වත්පිළිවෙත් අනුව දඩයම් කරන ආකාරය ආදී බොහෝ දේ මෙහි අඩංගුය.",George Michael
The Black Tulip,1672 වසරේ ඕලන්දය පුරා පැතිර යන්නේ කලබලකාරී වාතාවරණයකි. දේශප්‍රේමීන් වූ ඩී විට් සොහොයුරෝ ඝාතනයට ලක්වෙති. කොර්නේලියස් ඩී විට් ගේ නම් දරුවා වූ කොර්නේලියස් වැන් බේර්ලේ ස්වාභාව ධර්මයට ආදරය කරන්නෙකි. යුරෝපය පුරා ටියුලිප් උන්මාදයක් පැතිර ඇති එම සමකාලීනව ඔහු උත්සාහ දරන්නේ කළු ටියුලිප් මලක් නිර්මාණය කරන්නටය. එහෙත් එරට දේශපාලන ප්‍රවාහයට නොදැනුවත්වම මැදි වන වැන් බේර්ලේ හට සිර දඬුවම් නියම වෙයි. බන්ධනාගාරය ඇතුළතදී ඔහු හා ජේලර්වරයාගේදියණිය අතර ඇති වන්නේ කෙබදු සම්බන්ධයක් ද? ඔහු නිර්මාණය කරන කළු ටියුලිප් මල සොරා ගන්නේ රෝසා නම් වූ ඇය ද?,"Alexandre Dumas
"
Report to Greco (ගැලවීම සොයා ගිය දිගු වන්දනා ගමනක්),"මෙය නවකතාවකි. එහෙත් හුදු නවකතාවක් පමණක් ම නො වේ. ස්වයංචරිතාපදානාත්මක නවකතාවක්ද වේ. ස්වයං චරිතාපදානය මෙම කෘතියේ කර්තෘ ග්‍රීක ලේඛක නිකෝස් කසාන්ත්සාකිස්ගේ ය. එහෙත් මෙය අන් බොහෝ ස්වයංචරිතාපදානවල දී කෙරෙන්නාක් මෙන් තමාගේ පෞද්ගලිකත්වය හුවා දැක්වීමක් නො වේ. මෙය තම ජීවිතය ඇසුරෙන් මුළු මහත් මිනිස් වර්ගයාගේ ම පැවැත්මට අදාළ භෞතිකමය, ආධ්‍යාත්මිකමය සහ සංස්කෘතිකමය ප්‍රශ්න විවිධ පැතිකඩවලින් විමර්ශනයට ලක් කෙරෙන කෘතියකි. ඒ අනුව එය දාර්ශනිකමය ස්වයං චරිතාපදානාත්මක නවකතාවකි.","Nikos Kazantzakis
 / ටී. අන්ද්‍රාදි"
Poil de carotte,"මේ නවකතාව ඒකාකාරී ආඛ්‍යාන රීතියෙන් මිදී, නාට්‍යමය බණ්ඩ ද සහිත ව සුඛනම්‍ය ලෙස විකාශනය වන අයුරු දක්නට ලැබේ. මෙහි ප්‍රධාන චරිතය වන තඹමයිලා යන අපර නාමයෙන් හැඳින්වෙන දරුවාගේ චර්යාවන් හා මානසික ස්වභාවය කතුවරයා සියුම් නිරීක්‍ෂණයෙන් යුතු ව ඉදිරිපත් කරයි. තඹමයිලා, සිංහල සාහිත්‍ය රසිකයන් විෂයෙහි නව අත්දැකීමක් බවට පත්වනු ඇතැ යි හැඟේ. ","Jules Renard
"
Eugénie Grandet,පශ්චාත් ප්‍රංශ විප්ලව සමාජය තුළ පෝෂණය වූ ධනවාදි පුරුෂාර්ථ විසින් මනුෂ්‍ය සම්බන්ධතා හා සනාතන මනුෂ්‍ය ධර්ම බිඳ හෙළනු ලබන ආකාරය මැනැවින් නිරූපණය කොට දක්වයි. මෙය යුරෝපීය යථාර්ථවාදි ආධ්‍යාන ර්තියෙහි අග්‍ර ඵලයකි.,"Honoré de Balzac
"
Night,"රාත්‍රිය' වනාහි ලෝක ඉතිහාසයේ දැවැන්තම කළු පැල්ලමක් වන දෙවන ලෝක මහා සංග්‍රාම අවධියේ එක් අනුවේදනීය සිදුවීම් පෙළක් පිළිබඳ පුවතයි. ගැටවරවියේ දී යුද්ධයේ සහ සමූල ඝාතනයේ රුදුරු අත්දැකීම තුළින් පරිතාප බවට පත්කරන ලද්දකුගේ අතීතාවලෝකනය යි. සිය දිවියේ සිදුවීම් බහුල, අති දුෂ්කර එමෙන්ම කොලු කාලසීමාවන් අලලා එලී වියෙසෙල් රචිත මේ ස්වයංලිඛිත චරිතාපදානය රුහිරු පවසින්, බලකාමයෙන්, එමෙන්ම වර්ගවාදයෙන් ද ඇවිලෙන ලොවට හද කම්පාකරවනසුලු පාඩමක් කියාදෙයි. ඒ අන් කිසිවක් නොවේ, මනුෂ්‍යත්වයේ වටිනාකමයි.","Elie Wiesel
"
වීර සටන් බිම,හාස්‍ය රසයෙන් හා මිනිසාගේ දුබලතා උත්කර්ෂයට නංවන ලද පරිච්ඡේද වලින් පණ පෙවුන මෙම කෘතිය පාඨකයා සිනා සයුරේ ගිල්වන අවස්ථා හා චරිත නිරූපණ අඩංගු ප්‍රබන්ධයකැයි කීවාට වරදක් නැත.,දොන් කියෝතේ - Don Quikote
Love in the Time of Cholera,"ආලය අසීමිත විය හැකිද? බොහෝ විට නැත. එය වසංගතවලට ගොදුරු විය හැක. යුද්ධවලට බිළි විය හැක. එසේ නැත්නම් ආලය තුළ ම වන බොරු වළවල්වල වැටී වල්මත් විය හැක. එහෙත් කවදා ආලය කළත්, කොතැනක ආලය කළත් ආලය කවදත් ආලය ම වන බව තේරුම් ගන්නට අවුරුදු පනස් තුනකුත් මාස හතක් සහ දින එකොළහක් බලා ඉන්නට ඔහුට සිදු විය. යොවුන් වියේ ආලය ගෙන දෙන චමත්කාරය.හැට පැන්න ආච්චි අම්මා කෙනෙකුගේ රැළි වැටුණු මුහුණක් පසුපස ඇති අතීතයක් තුළින් හාරා අවුස්සා බලන්නට පෙළඹෙන පිරිමියා කවුරුන්ද? එ් ඔහු ය. මෙය මනුෂ්‍ය ජීවිතයේ අති සංකීර්ණ මනෝභාවයන් විචිත්‍ර රිද්මයකින් ප්‍රති නිර්මාණය කිරීමට සමත් වී තිබේ.",Gabriel García Márquez
හින්නි මල්ලි,"‘හින්නි මල්ලි’ නවකතාව මගින් එතුමා 1940-50 යුගයේ පහතරට ගම්බද ගොවි සමාජයේ යථාර්ථ නිරූපණයක් ද, ඒ සමාජය තුළ ජීවිතය ජය ගැනීමට වෙර දැරූ දුප්පත් දරුවකුගේ කතාවක්ද ඉදිරිපත් කරයි.",පියසේන අමකීර්ති
"Back in Time: My Life, My Fate, My Epoch : The Memoirs of Nadezhda A. Joffe","ඇඩොල්ෆ් ජොෆේ, ලෙනින් හා ට්‍රොට්ස්කිගේ නායකත්වය යටතේ ලොව ප්‍රථම වරට තහවුරු කරනු ලැබූ 'නිර්ධනපන්තික' රාජ්‍යයේ ප්‍රමුඛ පෙළේ රාජ්‍ය දූතයෙකි. ඔහුගේ දියණිය, නදියේෂ්දා ජොෆේ, මෙම කෘතියේ කතුවරිය යි. ලෙනින්ගේ මරණින් පසු ව රාජ්‍ය පාලකයා වූ ස්ටැලින් විසින් ඇඩොල්ෆ් ජොෆේට නිසි අයුරින් ප්‍රතිකාර කිරීමට අවශ්‍ය පහසුකම් නො සැපයූ හෙයින්, ඉන් කලකිරි ඔහු 1927 දී දිවි නසා ගන්නා ලදි. ඉනික්බිති ව ස්ටැලින් විසින් ඇඩොල්ෆ් ජොෆේගේ පවුලේ සාමාජිකයන් මෙන් ම විප්ලවයට උරදුන් හා නොදුන් දස දහස් ගණන් සෝවියට් සංගමයේ පුරවැසියන් වහල් කඳවුරුවල ගාල් කළ අතර, ඉන් අඩකටත් වැඩි ප්‍රමාණයක් ස්ටැලින්ගේ රහස් පොලිසිය විසින් ඝාතනය කරන ලදි. අහම්බෙන් මෙන් නදියේස්දා දිවි ගලවා ගත්තා ය. ඈ නිදහස ලැබුවේ සෝවියට් සංගමයේ හිටපු ජනාධිපති කෘෂෙප් විසින් 1956 දී ස්ටැලින්ගේ ක්‍රෑර ක්‍රියා ලොවට හෙළිදරවු කිරීමෙන් පසු ව ය. ඈ 1929 දී එනම් වයස අවුරුදු 23 දී අත්අඩංගුවට ගත් අතර, නිදහස ලැබුවේ 1956 දී වයස අවුරුදු 50 දී ය. ඇය අවුරුදු 92 ක් ජිවත් ව 1999 දී මිය ගියාය. මින් කියවැන්නේ ඇගේ පියාගේ හා ඇගේ කතාව යි.",Nadezhda A. Joffe
The secret of Luca,"බෙලහීන මහල්ලෙකු වනතුරු අවමන් විඳිමින්, ගැරහුම් ලබමින්, හිර බන්ධනයට පවා හසුවෙමින් දුප්පත් නූගත් සාමාන්‍ය ඉතාලි ජාතික ගැමියෙකු වන ලූකා රැකගත් රහස කුමක්ද?මනුෂ්‍යත්වය පහවී ගිය ලෝකයක, සෞන්දර්ය තුරන් වූ ලෝකයක, දුප්පත්කමේ කටුකත්වයට මැදිවී සිටින ලූකා මිනිසත්බවේ ශ්‍රේෂ්ඨතම අගයන් පිළිබිඹු කරයි.",Ignazio Silone
පියේද්‍රා ගඟබඩ හිඳ මම වැලපුණෙමි,"පිලාර් සතියක සංචාරයකදී ඇගේ අධ්‍යාත්මයේ වන වදුළු, ගිරි දුර්ග හා මං මාවත් පසු කරමින් සොඳුරු මිටියාවතකට පිවිසෙන්නීය. ළමා වියේ පටන්ද නොවෙනස් වූ ආදරයක් ද සමගින් ඈ හා සිටි, සෝරියාවේ තණ බිම් වලට එපිටින් විහිදී ගිය ලෝකයක් පිළිබඳ සිහිනදුටු කිසි තැනෙක නම සඳහන් නොවූ ඇගේ මිතුරා ඈ කැටිව යයි. විටෙක මඟ හැරී ගිය ද යළි යළිත් ඔවුහු ඔවුනොවුන් සොයා ගැනීමේ අසිරිය අත් විඳිති. මේ කෘතිය පිලාර්ගේ ඒ අසිරිමත් සංචාරය පිළිබඳ කතාන්දරයයි. එය තමන්ගේ සිහින, බලාපොරොත්තු සහ ආදරය සොයා යන්නියකගේ කතාන්දරයයි.",Paulo Coelho
සුළඟේ ගිය දිවිය(Gone with the Wind),"ඇමරිකානු සාහිත්‍යයේ සුවිශේෂ සලකුණක් සනිටුහන් කරන මෙය, සිවිල් යුද්ධයේ උද්වේගාත්මක පසුබිමෙහි ලා මාග්‍රට් මිචෙල් විසින් නිර්මාණය කරන ලද, ඓතිහාසික වීර කාව්‍ය ස්වරූපයෙන් යුත් විශිෂ්ට වූ නවකථාව යි. එයින් කියැවෙනුයේ ආදරයේ හා අහිමි වීමේ ද, මාරාන්තික ද්වේෂයෙන් බෙදුණු හා අනවරතයෙන් වෙනස් වීමට බඳුන් වූ ජනකායකගේ ද අමතක නොවනසුලු කථාව යි.ඒ සියල්ලට ම වඩා, එය ළතෙත් බවින් තොර තරුණියක වූ ස්කාලට් ඔහාරාගේ ද, ලාභාපේක්‍ෂාවෙන් යුතු ව කවර අවදානමකට වුව ද මුහුණ දෙන, ආකර්ෂණීය පෞරුෂයකින් හෙබි රෙට් බට්ලර්ගේ ද වෘත්තාන්තය යි.",Margaret Mitchell
නිකොලාගේ විවේක කාලය(Le Petit Nicolas),"පාසල් සමය අතිශයින් රමණීය වූත්, දඟකාරකම්වලින් පිරි ඉතිරීගියා වූත් ආශ්වාදනීය අත්දැකීමකි. 'නිකොලාගේ විවේක කාලය' ද එවැන්නකි. අතොරක් නැති දඟකාරකම් අපට සිහිපත් කරවන්නේ පාසල් සමයේ චමත්කාරය යි. විටෙක කුතුහලයත් විටෙක හාස්‍යයත් නිසා ම මෙම කෘතිය කියවන ඕනම අයෙකුට සිය පාසල් සමයේ මතකයන් සමග යළි ජීවත්වීමට ඉඩ සැලසේ.",René Goscinny
ඈන් ෆ්‍රෑන්ක් සහ ඇගේ රහස් කාමරය(Tales from the Secret Annex),1940 දී ජර්මනිය විසින් ඕලන්දය ආක්‍රමණය කිරීමෙන් පසුව එහි සිටි යුදෙව්වන්ද රටින් පිටුවහල් කිරීම ඇරඹිණි. 1942 දී ඉන් බේරි සිටීම සඳහා යුදෙව් ජාතික ඔටෝ ෆ්‍රෑන්ක් තමා වැඩ කළ සමාගමට අයත් ගොඩනැගිල්ලේ උඩු මහලේ පිටුපස පැත්තේ කාමර තමාට සහ තම පවුලේ අයට සැඟවී සිටීම සඳහා සකස් කර ගත්තේ ය. පසුව රහස් කාමරය ලෙස හඳුන්වන ලද්දේ එයයි. මේ සඳහා තවත් කීප දෙනෙක් ඔවුන්ට එකතු විය. පසුව එහි සැඟවී සිටි ගණන 08 දක්වා වැඩි විය. අවසානයේ හිට්ලර්ගේ හමුදාව මෙම රහස් කාමරය සොයා ගනියි.,Anne Frank
සොරාගත් ජීවිත(Stolen Lives),දේශපාලන සමාජ සංස්කෘතික බලවේග නූතන සමාජයෙහි හසුරවන ආකාර්ය මානව වර්ගයාගේ යහපතට වඩා අයහපතට අනවරතයෙන්ම හේතුවන බව සත්‍යයකි. ජීවත්වීමේ ආශාවෙන් මඩනා ලද ඕනෑම මනුෂ්‍යයකු කවුරුන් හෝ ස්වකීය අභිමතාර්ත මුදුන් පත් කර ගැනීමට වෙර දරන සාහසික ආකාරය නිසා තැති ගැන්මෙන් ජීවත් වන බව ද සත්‍යයකි. මේ කෘතිය අපට පසක් කර දෙන්නේ අද අප ජීවත් වන ලෝකයෙහි ගොරතර බවයි. මේ කෘතිය නූතන සමාජ ක්‍රියාවලියක පැහැදිලි සත්‍යය ගෙන හැර දක්වන අනුවේදනීය වෘත්තාන්තයකි.,"Malika Oufkir and Michèle Fitoussi
"
බිල්ලක් සහ බිල්ලෙක්(The Conformist),"මිනිස් සබඳතා සහ මනෝ-ලිංගික චර්යා සියුම් විමසුමට ලක් කරන ලේඛකයෙකු ලෙස ප්‍රකට මොරාවියා, මෙම කෘතියෙන් ද කුඩා කාලයේ දී මල්, කුඩා ගස් සහ කුඩා සතුන් විනාශ කිරීමෙන් විකෘති ආස්වාදයක් ලැබූවෙකු සිය විකෘතියෙන් මිදීමට ගන්නා වෑයම, එවකට ඉතාලි ෆැසිස්ට් රජයේ අනුගාමිකයෙකු ලෙස ඔහුගේ ක්‍රියාකාරීත්වයත්, ඔහුගේ මානසිකත්වය සහ ලිංගික සබඳතාත් ඇසුරින් දෙවන ලෝක යුද සමයේ ඉතාලි, ප්‍රංශ භූ-දේශපාලන පසුබිමෙහි තබා විමසුමට ලක් කරයි. ","Alberto Moravia
"
වීරයෙක් ඇවිත්,"කප්පම්කරුවන්ගේ තර්ජනය හමුවේ සිය පැවැත්ම අභියෝගයට ලක් වෙද්දී ආත්මගරුත්වය වෙනුවෙන් පසුනොබා සටන් වදිනා ව්‍යාපාරිකයෙක්. මරණයට මුහුණ ලා සිටිනා පියාගේ දේපළ හිමිකරගැනීමට පියාගේ ගිලත් ඇඳ අසල නොඉවසිල්ලෙන් කල්බලතා පුත්‍රයත් දෙදෙනා හමුවේ නැවත ජීවිතය අත්පත් කරගැනීමට සටන් වදිනා ව්‍යාපාරිකයෙක්. ආර්ථික සංවර්ධනය හමුවේ මිනිස් පැවැත්මට අභිමුඛ වන අර්බුදයත් මනාව ග්‍රහණය කරගනිමින්, ප්‍රේමය, රැවටීම, රවටනු ලැබීම, අපේක්ෂා භංගත්වය හමුවේ මිනිසා දක්වන ප්‍රතිචාර ඇතුළුව මනුෂ්‍ය දිවියෙහි විවිධ මානයත් අපූර්ව ලෙස ගොනු කරනා මෙම නවකතාව බල ව්‍යුහයන් මෙන්ම පුද්ගල විරෝධය, කැරලිකාරීත්වය මෙන්ම පරාජයද තියුණු ලෙසින් චිත්‍රණය කරයි.",Mario Vargas Llosa
"සමාජ - සාහිත්‍ය
සම්මර්ශන","මේ ග්‍රන්ථයේ මුල් කොටසෙහි එන ලිපි කිහිපයෙන් ශ්‍රී ලංකාවේ වර්තමාන අධ්‍යාපන ක්‍රමය, මානව චින්තාවෙහි පිළිසිඳ ගත් විකෘතිය හා සමාජ පෙරළිය විමර්ශනය කෙරේ. පසු කොටසෙහි එන නිබන්ධනයන්ගෙන් චිරන්තන සාහිත්‍යයේ ද, පද්‍ය කාව්‍ය, නව ප්‍රබන්ධ හා ගී පදමාලා ඇතුළු අද්‍යතන සාහිත්‍ය කලා නිර්මාණයන්හි ද අන්තර්ගත ප්‍රවණතා විචාරාත්මකව සාකච්ඡා කෙරෙයි.",ජිනදාස දනන්සූරිය
පාලම,"වර්ෂ 50 කට පමණ පෙර, එක්තරා නොදියුණු ගමක ජීවත් වූ ගැහැනියක හා ඇගේ ඉතාමත් රූමත් දුවරුන් දෙදෙනා වටා ගෙතුණු කතා පුවත  මෙම පොතෙන් දිග හැරේ. අධික ලෙස මත්පැනට ලොල් වී සිටි එම ගැහැනිය, ඒ හේතුව නිසාම රෝගි වී මරණය ළඟා කර ගත් අතර, එම ගම මැදින් ගලා ගිය ඔය හරහා පාලමක් ඉදිකිරීම ආරම්භ වීම නිසා ඇති වූ වෙනස්කම් බලපා ඇගේ රූමත් දූවරුන් දෙදෙනාද තම අනාගතයන් අඳුරු කර ගත් අයුරු මෙහි දැක්වෙයි.විසිවන ශත වර්ෂයේ මුල් භාගයේ ග්‍රාමීය ප්‍රදේශයක විස්තර රැගත් මෙම කථාවෙන් පාලමක් සෑදීම නිසා එහි මිනිස් ජීවිතවලට හා ගමේ පරිසරයට වූ වෙනස්කම් දැක්වෙන අපූරු කථාවකි.",පී.ඩී. අබේපාල
මගේ රොබෝ ප්‍රේමිය,යාන්ත්‍රික හා මානව මුසුවක් සහිත රොබෝ ළඳක සමග පෙමින් වෙළෙන මිනිසකුගේ කතා පුවතක් රැගත් මගේ රොබෝ ප්‍රේමිය මගින් විස්තර කෙරෙනුයේ අනාගතයේ දී සිදුවන ජෛව රොබෝ සම්ප්‍රාප්තිය පිළිබඳවය.හුදු යාන්ත්‍රික ක්‍රියාකාරිත්වයකට අමතරව හැඟීම් දැනීම් ද වර්ධනය කර ගැනීමට සමත් වන නිසූ නම් මේ ගයිනොයිඩය පරිසර සංරක්ෂණ කටයුතුවල නියැළෙන්නියකි. එහෙත් ඇය මූලිකව වර්ධනය කොට ඇත්තේ ශෘංගාරමය ගයිනොයිඩයක් ලෙස බැවින් ආදරය ඇගේ ජීවිතයේ අනිවාර්ය අංගයක් වෙයි. පූර්ණමිනිසකු නොවුවද මානව හැඟීම් දැනීම් මැද තමාත් ජීවත් වන බව නිසූ පෙන්වා දෙයි. මිනිස් ප්‍රජාව වනසන්නට මිනිසා දරන උත්සාහය ව්‍යර්ථ කරන්නට අර්ධ මනුෂ්‍යයන්ගේ මනුෂ්‍යත්වය ඉවහල් කරගත හැකි බව මගේ රොබෝ ප්‍රේමිය අපට පැහැදිලි කර දෙයි.,Manoj Prasanna Rathnayaka
රකුසා පිළිසිද,මේ නවකතාවට පාදක වී ඇත්තේ 77න් පසු එළැඹි 88-89 භීෂණ සමයෙන් අවසන් වූ කාල පරිච්ඡේදයයි. මේ කාලය තුළ 1956 න් පසු බිහි වූ උගතුන් ගේ පරපුරෙහි ඇතැමුන් ඉණිමගේ ඉහළට යනු වස් සිය හෘදය සාක්ෂ්‍ය කැප කළ නිවටයන් බවට පත් වූ සැටිත් තවත් ඇතැමුන් බල ලෝභයෙන් මඬිනා ලද අවස්ථාවාදි අධමයන් බවට පත් වූ සැටිත් මෙහි ඇති කතානායක විශ්වවිද්‍යාල ආචාර්යවරයා මඟින් මෙන් ම උපකුලපතිවරයා මඟින් ද කතුවරයා පෙන්වා දී ඇත. අමානුෂික භීෂණය විසින් උපකුලපතිවරයා බිල්ලට ගන්නා ලද අතර එය කතානායකයා යළි යථාභූත ඥානයෙන් කටයුතු කිරීමට යොමු කර ඇති බව පෙනේ. ඒ අමානුෂික භීෂණයෙන් තරුණ පරපුර බේරාගැනීමට කටයුතු කරන්නේ මුල සිට ම පරාර්ථයෙන් මෙහෙය වන ලද විප්ලවවාදියකු වූ බෝධිසත්ව ගුණෝපේත සේන නමැති චරිතය යි. අවසානයේ දී ඔහු ඒ සඳහා සිය ජීවිතය ද කැප කරයි.,Asoka Amaratunga
දියකඩ පහණ,"සොබාදහමේ ආශිර්වාදයත්, සොබාදහමේ කටුක රිදවීම් මෙන්ම, වර්ගවාදී අරගලවලට මැදිව පීඩා විඳින අහිංසක ජීවීන් කොටසක් වවුනියාකරයේ ජීවත් වේ. හයමාසයක් සමහර විට ඊට වැඩි කාලයක් ඔවුන්ට වර්ෂාවේ ආශිර්වාදය නැත. බව බෝග විනාශ වූ විට ඔවුනට සහනාධාර මත යැපීමට සිදුවේ. එහෙත් සමාජ සාරධර්ම තවමත් ඔවුන් රැක ගැනීමට උත්සාහ දරති. ද්‍රවිඩයෝ හා මුසල්මානයෝ ඔවුන්ගේ යාබද ගම් වැසියන් ය. ඔවුන්ගේ ආදරය මෙන්ම අනාදරයේ අත්දැකීම් විඳින්නට සිදුවේ. මේ සමාජ ජාලයට ඇතුළුවන ගුරුවරයෙකුගේ අත් දැකීම්වලින් ඇබින්දක් ගැමි ජීවිතයේ තොරතුරු බිඳක් දියකඩ පහණේ ඇතුළත්ය. ඔවුන් ගහකොළ, වැව, හේන, කැලෑ සතුන්ද සමඟ සහජීවනයෙන් ජීවත් වෙති. ",Wijesena Dodamgoda
අව පෑළවිය,"චාපා රදල වැඩවසම් සමාජ ක්‍රමයේ අවසන් පරපුරත්, නූතන ධනවාදී සමාජ ක්‍රමයෙන් ඔබ්බටත් අතරතුර පරපුරක දෝලනය වන චරිතයකි. නූතනත්වය කරා ලංවන කුලවන්තියක් වන ඇයට සමාජයට පය ගසන්නට ඉඩ නොලැබේ. කුලගර්වය රැක ගැනීම සඳහා සිය විචිත්‍ර ප්‍රේමය පූජා කළද ඇයට අත්වූයේ ශෝකයම පමණි. ජීවිතයෙන්ද ටයිටස්ගෙන්ද අහිමිවී ගිය ලෝකය ඇය ඊලඟට ප්‍රාර්ථනා කළේ ගෙවිඳුගෙනි. එහෙත් ඒ සුබ පැත්මේ තුඩුවද ඇයට අහිමිවී යන අයුරු කාගේ වුවද සිත කම්පා කරවයි.",Chandrasiri Dodangoda
දැල බිඳුම,දැල බිඳුම' නමැති මෙම නවකතාව සිවුරු හැර ගිහි ජීවිතය භුක්ති විඳිමින් මිනිස් ජීවිතය කුමක් දැයි යනු ගැඹුරින් විනිවිද දකින මිනිසකු පිළිබඳ නව ආරක නවකතාවකි.,Chandrasiri Dodangoda
දෙවොල් ගිර,1971 දී ඇති වූ ලාංකේය ඉතිහාසයේ පළමු වන තරුණ කැරැල්ලේ අවසානයේ සිට 1989 දෙවන තරුණ කැරැල්ලේ පශ්චිම යාමය දක්වා කාලය පද නම් කොට ගන්නා 'දෙවොල් ගිර' නවකතාව ඒ අතර කාල වකවානුවේ ලාංකේය සමාජයේ සමාජ වෙනස්වීම් සාම්ප්‍රදායික සමාජ ආකල්ප මත පදනම්ව ජීවත් වූවනට හා ඔවුන්ගේ අනුප්‍රාප්තිකයන්ට බලපෑ ආකාරය සාකච්ඡා කරයි.,මහානාම දුනුමාල
වීරියවන්තයෝ,"ගැටවර වියේ සිතුම් පැතූම් හා කටයුතු වටා ගෙතී ඇති මෙය සැබැවින්ම අපූරු වීරියවන්ත ළමයින් කීප දෙනෙකු මුල් කොට ගත් රසවත් නිර්මාණයකි. මේ කතාව කියවන සෑම යොවුන් පාඨකයෙකුම චමත්කාර ජනක වූ අත්දැකීමක් මෙන්ම, ජීවන මාර්ගය අර්ථ සම්පන්න කර ගැනීමට අවශ්‍ය ආත්ම විශ්වාසයක්ද අත් කර ගනී.",Liyanage Amarakeerthi
අදුන් ගිර,"ජීවිතයේ එක් තීරණාත්මක මංසන්ධියකදී ඇය අතීත, වර්තමාන, අනාගත කාලත්‍රය අභිමුව සසල වූ බව සැබෑය. එහෙත් අන්තිමේදී යෞවන ප්‍රේමයද දෝතින් ගෙන ගත්තේ පරිත්‍යාගයද හදවතක සුවිසල් ඇය අතීතය වැළඳ කැපවීමද හුදකලා මිනිස් සන්තානයක දුක් කඳුළද දැක ගන්නට තරම් සංවේදී වූ නිසා නොවේද? එහිලා කාලයේ රුදු පියාහැඹීමෙන් වියපත් වූ හුදු නොව උදාර හදවතම අඳුන් භෞතික ශරීරය ගිරක් මෙන් නොසැලුණු වගය.",ශාන්ති දිසානායක
අටවක පුත්තු,"අටවක පුත්තු' ආදර කථාවක් ද? රහස් පරීක්‍ෂක නවකතාවක්ද? කල වයස එලඹීම පිළිබඳ කතාවක්ද? හුදෙක් විශ්වවිද්‍යාල නවකතාවක්ද? දළ වශයෙන් දශක හතරක (1956-1996) කාලයක දිවෙන බිහිසුණු දේශපාලන නවකතාවක්ද? දේශපාලන වශයෙන් ව්‍යාකූල වූ, සංස්කෘතියක් වශයෙන් ජරාජීර්ණ සමාජයක තම නැති වූ අහිංසකත්වය ලබා ගැනීමට තැත් කරන තරුණයෙකුගේ ආත්ම කතාවක්ද? නොඑසේ නම් අභ්‍යන්තරික සහ සමාජීය පරිපූර්ණත්වය සොයා නොනවතින අරගලයක යෙදෙන පරම්පරාවක සාමූහික කතාවද?",Liyanage Amarakeerthi
සෝවියට් සිර මැදිරියෙ සිට,"සෝවියට් දේශය මුදුන් පෙත්තටම නැඟ තිබුණු හැත්තැව දශකයෙහිදී එක්තරා ලාංකික කථිකාචාර්යවරයෙක් පශ්චාත් උපාධිය සඳහා එහි ගොස්, මෙතෙර ගැත්තන්ගේ ලණු කෑ කේ.පී.බී. නමින් හඳුන්වනු ලැබූ සෝව්යට් ඔත්තු සේවයේ ග්‍රහණයට අසුව, අමානුෂික වද හිංසා වලට ලක්වූ අන්දම මෙතුළින් යස රඟට කියාපායි.",ඔරුවල බන්දු
බැද්දෙගෙදර,"පිටිසර ගමක, හද්ද පිටිසරයින් මෙන් ජිවත් වූ ටිකෝනිස් හා යහෝනිස්, සා මුවන් සේ වූ අහිංසකයෝය. හැට්ටය කරේ දාගෙන ජාතක කතා සිහිපත් කරමින් ද වැඳ පුදාගත් බෞද්ධ සිද්ධස්ථාන මෙනෙහි කරමින් ද පන් වියන මැයිහාමි ඔවුන්ගේ අම්මාය. ඔවුන්ගේ ලෝකය කුඩාය. එය හූ හඬක් දිවෙන දුරකට වඩා විශාල නැත. ඉන් එහා ලෝකයේ මොන මොනවා සිදුවේ දැයි දැන ගන්න ඔවුන්ට වුවමනාවක් නොතිබිණි. මැයි හාමිගේ එකම අදිටන හා බලාපොරොත්තුව වූයේ කල වයස පිරුණු ඉලංදාරින් දෙදෙනාට එක ගැහැනියක ගෙනත් දීමය. දන්නා දහිරිය දා ඕ ඒ කටයුත්ත ඔවුනට කර දුන්නාය. ඔවුහු එකම ගෙයි වසමින්, එක ගෙයි කමින්, තමන්ගේ කුඩා සුන්දර ලෝකය තව තවත් ඔප මට්ටම් කර ගනිමින් සතුටින් සාමයෙන් කල දවස ගත කරන්නට වන්නෝය.",ජයසේන ජයකොඩි
ප්‍රංශ පෙම්වතා,"ශිෂ්‍ය වීසා රැගෙන පැරීසියට ඇතුල් වෙන මාලක එනුවර සැරිසරන සංක‍්‍රමණිකයෙකු බවට හැරෙන්නේ බටහිර සංස්කෘතිය විසින් මතු කරන කම්පනයද, යුරෝපයේ සරණාගතයින්ගේ ජීවන අරගලයද, ද්‍රවිඩ ඩයස්පෝරාවක් මැද සිය අනන්‍යතාව රැක ගැනීමේ අභිලාෂයද,සියල්ලටම වඩා තමන්ගේම පවුලක් තනා ගැනීමේ මිනිස් ආශාවද පෙරටු කර ගත් ගමනක යෙදෙමිනි. පැරීසියේ ලාංකික ජීවිත හා බැඳෙන ඔහු, තම කුලෑටි, ලජ්ජා සහගත පැවැත්ම පසෙක ලා කිසි දිනෙක තමා තුළ ඇතැයි නොසිතූ එ් මුරණ්ඩු, ස්වාධීන අධ්‍යාත්මය කැඳවන්නේ සිහින, අපේක්ෂා සහ ආදරය සොයමින් යන ප‍්‍රංශ පෙම්වතෙකු බවට හැරෙමිනි.",ශමෙල් ජයකොඩි
නොමැකෙන සෙවණැලි,"නොමැකෙන සෙවණැලි' ගෙතී ඇත්තේ, කුඩා කළ සිටම අසාමාන්‍ය ගතිගුණ ඇති සුදු ජාතික දැරියක වූ 'ජූලියා', තම මවගේ අහිමි වූ සෙනෙහසත්, තම එකම සොහොයුරියට දැක්වූ ආදරයත් අතර මැදිවී මුහුණදෙන අරගලත්, ඇය තුළ ඇතිවන මානසික ගැටුම් හා අසහනයත්, කම්පනයත්, ඒ තුළින් හිස ඔසවා සිටීමට ඇය දරනා උත්සාහයත් වටා ය. අප ජීවිතයේ කරනා සියළුම ක්‍රියාවල ප්‍රතිඵල නොමැකෙන සෙවණැලි  මෙන් අප පසුපස ලුහුබඳිනා බව, කථාව අප ඉදිරියේ දිග හරිනා ජූලියාගේ යෙහෙළිය 'ආත්මා' තහවුරු කරන්නීය.",හේමමාලා හේරත්
අප්පච්චි ඇවිත්,ලංකාවේ වාමාංශික පක්ෂවල ශික්ෂිත කේඩරය සමන්විත වන්නේ තමන්ගේ සංයුක්ත පවුලෙන් විගාමික වූ පිරිසකගෙනි. ඒ අර්ථයෙන් ගත් විට ලාංකික වාමාංශික චින්තනය යනු පවුල් දෙකක් අතර සංක්‍රමණික අවස්ථාවකි. එක පවුලකින් බිඳෙන පුද්ගලයකු අලුත් පවුලක් සාදන තුරු කාලය නාස්ති කිරීම මේ රටේ වමේ දේශපාලන විලාසිතාවයි. ප්‍රාන්ස් කෆ්තා යනු බටහිර සාහිත්‍යයේ අපූර්ව ශානරයක් ඉදිරිපත් කළ සාහිත්‍යකරුවෙකි. ලංකාවේ බහුතර සාහිත්‍ය කෘති යනු එක්කෝ උන්නතිකාමය පිළිබඳ ආත්ම ප්‍රකාශනයකි. නැතහොත් ස්ත්‍රී ලිංගිකත්වය පිළිබඳ වංකගිරියකි. කෂ්කා තමන්ගේම අනන්‍යතාවට සිනාහ වූ පුද්ගලයෙකි. සමහරු ඔහුගේ කාති ධනේශ්වර පරාරෝපණය සමඟ ගලපති. තවත් සමහරු ඔහුගේ කෘති ආගමික පරමාදර්ශ බිඳ වැටීම සමඟ තුල්‍ය කරති. නමුත් වඩා වැදගත් වන්නේ මිනිස් පැවැත්මේ සමකාලීන ස්වභාවයයි. ඒ තුළ වඩා අන්තර්ගත වී ඇත්තේ හාස්‍යයයි.,සමන් වික්‍රමාරච්චි
දිග්බැද්දේ අන්දරය,"දිග්බැද්දේ අන්දරය නවකතාව මනුෂ්‍ය ජීවිතයේ දුක්ඛ දෝමනස්සයන්, සුඛ සෝමනස්සයන් පිළිබඳව කෙරෙන අට ලෝ දහමට අනුකූල වූ එක්තරා ජීවිත විවරණයකි.",බන්දුල ආර් ගුලවත්ත
නිරුවත් හදවත්,"එය අනුපමාගේ හා වසන්තගේ ප්‍රථම ප්‍රේමයයි. වල්මත් වූ ඒ අසීමිත, එහෙත් නිහඬ ආලයට මැදිව දේශපාලනික, ආර්ථික, සමාජයීය බලවේග නැමති සුළියට හසු වී ජීවිත අරගලයන්හි යෙදෙන සියලු චරිත හරහා ඔවුන්ගේ පුද්ගල චිත්ත සන්තානයේ ඇතුළාන්තයට කිමිදෙන අතර, නිරුවත් කළ ඔවුන්ගේ හදවත් තුළින් සැබෑ ජීවිතය දකින්නට උත්සාහ දැර්මකි, 'නිරුවත් හදවත්'. මෙම නවකතාව ආදරය, විවාහය හා ලිංගිකත්වය දෙස හදවතින් හා මනසින් දකින්නට කරන ආරාධනාවකි.",ශමෙල් ජයකොඩි
අපේ කාලයේ වීරයෝ,"මෙම යොවුන් නවකතාව එක හුස්මට කියවා රසවිදිය හැකි ත්‍රාසයෙන් හා වීරත්වයෙන් පිරුණු රමණීය වෘත්තාන්තයකි. යාල නැගෙනහිර වනාන්තරය පසුබිම් කොට රචිත මෙය තුළින් නිරූපණය වන්නේ ගැටවර වියේ පසුවන අධිෂ්ඨාන ශක්තියෙන් යුක්ත ළමා පිරිසක් මහ වන මැද දී මුහුණ දුන් ත්‍රාසජනක අත්දැකීමකි. සිහින් දිය දහරාවක් සේ සුමුදුව ගලායන මෙම නවකතාවෙන් වනාන්තරයේ ඇති සුන්දරත්වයත්, එහි ඇති කරු බවත් ඉතා කදිමට විචිත්‍රණය වෙයි. එපමණක් නොව අලි ඇතුන්, වග වලසුන්, දිවියන්, කුළු මීමුන්, මොනරුන් වැනි සතූන්ගේ විසිතුරු ලෝකයටද ඔබව කැදවාගෙන යයි.",නිවුටන් ගුණසේකර
සිටුවර පුවත,"වරෙක හිරු රැස් මෙන් උණුසුම් වන ස්ත්‍රීහු තවත් වරෙක සඳරැස් මෙන් මුදු සිසිලෙන් යුක්ත වන්නෝ ය. මේ නවකතාවේ එන සරලා නම් ගැහැනිය ද, ඒ චරිත ලක්ෂණ ද්විත්වය ම හිමි කර ගන්නේ කවදා හෝ පති දම් බිඳ ගත් ගැහැනියක ලෙස සමාජයෙන් දෝෂාරෝපණය ලබන්නට ඇගේ සිතේ පවතින අනියත බිය නිසා ය. සරලා ගේ චරිතයට ප්‍රභාෂ්වරයක් වීමට හැම විට ම තැත් කරන පණ්ඩුල වරෙක මුදු මඳ පවනක් වෙමින් ද, වරෙක චණ්ඩ වූ කුණාටුවක් වෙමින් ද, සරලා තමා වෙත නතු කර ගැනීමට වෑයම් කරන්නේ ස්වකීය ප්‍රියාවිය තමන් වෙතින් නික්ම යෑමට තැත් කරන එක් අනුවේදනීය මොහොතක ය. රාග, දෝෂ, මෝහ ආදි ක්ලේශ රාශියකින් වෙළී සිටින මිනිසා තමන් අතින් සිදුවන වැරදි ද, මනා ගුණ ද අත් දකිමින් ගෙන යන ජීවිතයෙන් බිඳක් මේ නවකතාව තුළින් කතුවර්ය අප තුළ සිතුවම් කරන්නී ය.",රූපා ශ්‍රියානි
බක් මහ කදුලු,"අද ලෝක දේශපාලන කරළියේ හැල හැප්පීම් පිළිබඳව සංවේදීව ක්‍රියාකරන හා ලෝක අධිරාජ්‍යවාදී බලවතුනට එරෙහිව කෙරෙන අරගලයන්හි සහයෝගිතා ක්‍රියාකාරීත්වයක නියැලෙන කතුවරයා 1971 අප්‍රේල් කැරැල්ලේ කොළඹ දිස්ත්‍රික් නායකයෙකු ද විය. එම කැරැල්ලේදී රෝහණ විජේවීර මුදා ගැනීම සඳහා යොදවන ලද කණ්ඩායමේ ප්‍රමුඛයකු ද වූ ඔහු ""බක් මහ කඳුළු"" හි සජීවී ලෙස සිත්තම් කරනුයේ යාපනය කොටුවේ සිපිරි ගෙයි පවුර මතදී ඔවුන් ඇතුළු පිරිස අත් අඩංගුවට ගත් තැන් සිට පල්ලෙකැලේ සිර කඳවුරෙන් පැනයාම දක්වා වූ සිදුවීම් සමුදාය සහ යාපනය හ. හැමන් හිල් දූවේ සිපිරි ගෙවල දී විඳි අනේක විධ වද වේදනා හා කම්කටොලු මැද්දේ ඔහු ලද අත්දැකීම් ය.",Ranjith Henayaka
සිටුවර වරම,"තමන් බැට කෑ සමාජයට වින කරමින් ඉහළ තලයකට කෙසේ හෝ නැඟීමට වෙර දරන පුද්ගලයකු පිළිබඳ ව රසවත් කතන්දරයක් ""සිටුවර වරම"" තුළින් ඔහු ගෙනහැර දක්වයි. සමාජයේ දී අපට හමුවෙන මෙවන් පුද්ගලයන් කෙරෙහි වෛර සිත් පහළ නොකොට, අනුකම්පා සහගත සිතින් ඔවුන් දෙස බැලීමට යෞවනයන් පෙළඹවීම, කර්තෘගේ අදහස වී තිබේ.",P.S.W. Gunawardhana
දුටිමි නෙතින් කසුප් නිරින්ද්,"සීගිරිය, මහා කාශ්‍යපයන් ගේ සෞන්දර්යකාමී චින්තනය හා පුද්ගල වින්දනය ප්‍රකට කරන දර්පණ තලයයි. හෙළ සංස්කෘතික ස්මෘතිය කෙරෙහි තවමත් ආනුභාව පාන්නේ කාශ්‍යප විසින් ඉස්මතු කළ මේ චින්තන රටාව ම බව හොඳින් පැහැදිලි ය. සිංහල වංශ කතාකරුවන් විසින් ඉතා ඛේදනීය ලෙස අමතක කර දමා ඇත්තේ ද කාශ්‍යපයන් ගේ මේ විප්ලවීය අදහස් ය. ඔවුන් විසින් ඉස්මතු කර පෙන්වන්නට තැත් කර ඇත්තේ පීතෘ ඝාතකයෙකු ලෙස ඔවුන් විසින් ම හැඳින්වූ කාශ්‍යපයන් ගේ රළු පරළු චරිතයයි. මෙම නවකතාව එවන් විද්වතුන් අතින් ගිලිහී ගිය මහ කසුප් රජු ගේ මහා දාර්ශනික චින්තාවෙන් නොමඳ ආස්වාදයක් ලබමින් විරචිත ය. නවකතාව ලිවීමේ දී කතුවරිය විසින් උපයෝගි කර ගෙන ඇති රසාලිප්තඅදහස් කාශ්‍යප චින්තනය ගැන අතන සාහිත්‍යකරුවන් ගේ විචාරක්ෂිය ඉඳුරා ම යොමු කරවන්නකි.",Rupa Sriyani Ekanayake
සෙංකඩගල මහ බිසෝ,"කුසුමාසන දේවිය නමින් ද ප්‍රකට වූ දෝන කතිරිනා බිසව උරුමයෙන් ම තමන්ට හිමි වූ කිරුළ නිසා අනේකවිධ දුක් ගැහැට වලට බඳුන් වූ රජකුමරියකි. උඩරට සිංහල වංශකථාවේ ශෝචනීය සිද්ධි දාමයක් නිරූපණය කෙරෙන 'සෙංකඩගල මහ බිසෝ'' නමැති මෙම නවකතාව ලිවීමේදී කතුවරිය මහත් වූ දයාවෙන් යුතුව කුසුමාසන දේවිය ගේ චිත්ත තත්ත්වය විවරණය කරයි. මනුෂ්‍යත්වයේ සෑම ස්වරූපයක් ම ගැඹුරින් ස්පර්ශ කරයි. මෙය වරෙක කියවන්නා තුළ ආනන්දයක් ද, වරෙක ඇස කඳුළක් ද නැංවීමට සමත් වන්නේ ඒ හේතුවෙනි. කඳුකර රජදහනේ විසිතුරු සිත්තමක් බඳු මෙම නවකතාව තුළින් අපූර්ව චමත්කාරයක් පාඨක මනසේ ජනිත වෙයි.",Rupa Sriyani Ekanayake
කුමර කොබෙයි,"නිහඬ ගති පැවතුම් ඇති, කෘෂිකර්ම උපාධියක් හිමි ඉන්දිකා සිය දීර්ඝ කාලීන මිතුරිය හා ඇගේ හිතවතිය සමඟ නීතියෙන් සැඟවී සිටින සිය පෙම්වතා, කාලිංග බැහැ දැකීමේ අරමුණින් යන ගමනක කතාවකි මෙය. අධිවේගී මාර්ග, දුෂ්කර අතුරු මාවත් දිගේ උතුරු ඇමෙරිකානු භූමිය මත ඇදෙන ඒ සතියක ගමන ඇයට අධ්‍යාත්මයේ වන වදුළු, ගිරි දුර්ග, මිටියාවත් මුණ ගස්වන්නේය; හදවතේ ගැඹුරද, ජීවිතයේ සෞන්දර්යද කියා දෙන්නේය. සිය පමා වූ විවාහය තුළ තිබූ අවනම්බුව, මංමුලාව, අයාලේ යාම මෙන්ම ගමනෙන් උකහා ගත් ප්‍රමෝදය, මිත්‍රත්වය හා ආත්මීය අර්බුදයක ගැටෙන ඇය කියන කතාව හරහා තමාටද, ලෝකයටද සිනාසෙන්නේ බිඳ වැටුණු ආත්මයක දෝංකාරය අපට ඇසෙන්නට සලස්වමිනි.වඩාත් සංකීර්ණ වර්තමානයක වෙසෙන අපේ පැවැත්මේ නූතන පැතිකඩක් ආකර්ෂණීය මෙන්ම ශෝකාත්මක හඬකින් අපූර්ව ලෙස ගෙත්තම් කරමින්, කොදෙව්වක උපන් මිනිසුන් මහාද්වීපයක් මත අත හරින මෙම නවකතාව, සන්තුෂ්ටිය සොයා යන ලාංකික මිනිස් සමාජයක් අත්දකින ආලෝකය හා අඳුර නිරාවරණය කරන්නේ ජීවිතය යනු මහාද්වීපික ගමනක්ම බව පසක් කරමිනි.",ශමෙල් ජයකොඩි
මාවත අභියස,"විසිවන සියවසේ හැටේ දශකයේ සිට අසූව දශකය දක්වා කාලයේදී දකුණු පළාතේ නගරාසන්නව ජීවත්වූ මධ්‍යම පාන්තික පවුලක් මේ කතාවට පාදක වෙයි. රජයේ සේවයේ නිරත වෙමින්, කුලී ගෙයක වසමින් දූ දරුවන්ට ඉගැන්වීමට දෙමාපියන් දරන ප්‍රයත්නය කතාවේ මුඛ්‍ය තේමාව හා බැඳෙයි. වැඩිවියට පත්වන දරුවන් මුහුණපාන ඔවුනටම ආවේනික වූ ගැටළුත් එහි ඵලවිපාක ලෙසින් දරුවන් හා දෙමාපියන් අතර ඇති වන නිරන්තර ඝට්ටනයත් මැදින් නවකතාව විකාශණය වෙයි.",පාලිත ගනේවත්ත
රියසක,"සොරකු තම අතීත සිදුවීම් වලින් සිදුවීම්වලින් ගැලවී ගත නොහැකිව දුක් ගැහැට විඳින අයුරුත්, දඹදිව බෞද්ධ පුනරුදය තුළින් ඉස්මතු වූ අශෝක අධිරාජයාගේ නොයෙකුත් විශිෂ්ට ක්‍රියාකාරකම් මෙන් මහින්දාගමනයෙන් හා සංඝමිත්තා තෙරණින් වහන්සේගේ ආගමනයෙන් ලක්බිමට වූ සෙත ශාන්තියක් ගෙනහැර දක්වමින් දිගහැරෙන මෙම කතාන්තරයෙන් රචකයා යෞවනයන්ගේ හදවත් ඇද බැඳ තබාගනිමින් බුද්ධාලම්බන ප්‍රීතිය මෙන් ම කළ කම් පල දෙන න්‍යාය ද ඔවුන්ගේ හදවත් තුළ රෝපණය කරයි.",P.S.W. Gunawardhana
එකොළොස් හැවිරිදි මනමාළිය සහ තවත් කතා,මෙම කෘතියේ අඩංගු කෙටි කථා ලාංකික පාඨකයනට වඩා හුරු පුරුදු ඒවා නොවේ. නෝර්විජියානු කථා කිහිපය සියුම් මානව හැඟීමක් අන්තර්ගත කථා ය. නේරුතුමා විසින් සිරගෙදර සිට තම දියණියට ලියන ලද ලිපිවලින් එකක් ද මෙහි අන්තර්ගත වේ. ඕ හෙන්රි වූ කලී මිනිස් ජීවිතයේ අප මුහුණ පානා අවස්ථාවන් ඉතා සියුම් හාස්‍යයක් සහිත ව ඉදිරිපත් කිරීම පිළිබඳ උසස් හැකියාවක් ඇති දක්‍ෂ බටහිර නිර්මාණකරුවෙකි. 'එකොළොස් හැවිරිදි මනමාලිය' තුළින් එකල භාරතයේ තිබූ චාරිත්‍ර පිළිබඳ විස්තර වන අතර ම එහි ජීවිත රටාව පිළිබඳ හෙළි වේ. 'කලහාරි කාන්තාරය හරහා' යන කථාවෙන් ම්ලේච්ඡයයි අප විසින් හංවඩු ගසා සිටින මිනිහා තුළ වුව ද පවතින උසස් මානව ගුණ දම් හෙළි කරයි.,Abhaya Hewawasam
වීනස්ගේ උපත,"යොවුන් වියේ හට ගන්නා කෙළිලොල් භාවමය බැඳීමක් අයාලේ ගිය පෙම් පුවතක් වන්නට නොදී රැක ගත් යෞවනියක්. ප්‍රේමයෙන් ආතුර සිතක ඉපදෙන මාන විය ලලාසාව ජීවන අපේක්ෂාවන්හි සංකීර්ණත්වය හා මුසු කර වැලඳ ගත් යෞවනයෙක්. හදවතේ ගැඹුර වටහා ගනිමින් එහි සියලු තත් පිරිමදිමින්, ආලෝකය හා අඳුර දකිමින් සැබෑ ජීවිතය උදා කර ගැනීමේ සටනකට අවතීර්ණ වන ඔවුන්ගේ කතාවේ අපූර්වත්වය විඳින්නට 'වීනස්ගේ උපත' ඔබට ආරාධනා කරයි.",ශමෙල් ජයකොඩි
පරසන්තක රාජ්‍යය,"පාලනයෙන් තොර විවෘත ආර්ථිකයක් හඳුන්වා දීමෙන් පසු අසූවේ දශකයේ මෙරට සමාජ සාරධර්මයෝ යටිකුරු වී ගියහ. උඩුකුරුව නැඟී ගත්තේ හරසුන් ධර්මතාවන් ය. ආර්ථික, දේශපාලන, සමාජ සංස්කෘතික සකලාකාරයෙන් ම සිදු වූ මේ විපර්යාසය වෙනස් කිරීමට සමත් බලවේගයක් පහළ කර ගැනීමට රට ශක්තිමත් නොවීය. බොහෝ ගම්මාන කසිප්පු ව්‍යාපාරය බඳු කළු බලවේගයන් ගේ ගොදුරු බවට පත් විය. ප්රාජීර්ණ ව යන ගම්වල අවසාන විමුක්තිදායකයන් බවට පත් වූයේ ද ඒ කළු බලවේගයන් ම වීම අපූරු සරදමකි. මේ බලවේග සිය දේශපාලනය ඔස්සේ අඩු වැඩි වශයෙන් පන්සල, පොලිසිය, පමණක් නොව හමුදාව ද ග්‍රහණයට ගත්තේය. ඊට එරෙහි ව නැගී ආ අවි බලයක් ද අවියෙන් ම පරාජ්ය කැරිණ. අසූවේ දශකයේ අග භාගයේ බස්නාහිර පළාතේ සාම්ප්‍රදායික ගම්මානයක් කේන්ද්‍ර කොට ගෙන මෙහි දිගහැරෙන්නේ ඒ විපර්යාසය ය.",ගුණසිංහ හෙට්ටිආරච්චි
සරක්කුව,කතුවරයාගේ නිජබිම වූ පානම්පත්තුව යුද්ධය ආරම්භයේ සිට අවසානය දක්වා ම යුද ගිනිදැල්වලින් ඇවිලී තිබිණ. ඔහුගේ ජීවිතයේ වැඩි කාලයක් ද දැවී ගියේ නැගෙනහිර යුද ගිනිදැල් අතර ය. එමෙන් ම යුද්ධය ඇරඹීමට බොහෝ කලකට පෙර සිට ම බෙදුම්වාදයේ දෙමළ ජන මනස මනස ස්පර්ශ කිරීමේ අවස්ථාව එනිසාම කතුවරයාට උදා විය. ඒ ඔහුගේ දෙමළ මිතුරන් ඇතුළු අසල්වැසි දෙමළ ජනයාගෙනි. ගම් දනව්වල ජන ජීවිතය පමණක් නොව සහෘද දෙමළ මිතුරන් හා එම ගැමියන්ගේ ජීවිත ද යුද්ධයේ ගොදුරු බවට පත් වූ සැටි මේ නවකතාවෙන් හෙළිවෙයි.,ගුණසේකර ගුණසෝම
The Last Girl - ගිනි ගත් සඳ,"අයි. එස්. ත්‍රස්තවාදීන්, නාදියා පැහැරගෙන, වහලියක බවට පමුණුවා බලෙන් දූෂ්‍ය කර, කුරිරු වධ හිංසා දී, එකම දිනකදී ඇගේ පවුලේ සාමාජිකයන් හත්දෙනෙකු ඝාතනය කර, ඈ නිහඬ කිර්මට සිතුවාට කිසිදු සැකයක් නැත.එහෙත් නාදියා නිහඬව සිටීම ප්‍රතික්ෂේප කළාය. ඈ සිය ජීවිතයට කළු පැල්ලම් එක්කළ ලේබල්වලට එරෙහිව නැඟී සිටියාය.අනාථයෙක්, ලිංගික වින්දිතයෙක්, වහලියක්, සරණාගතයෙක්. ඒ වෙනුවට නව වටිනාකම් ඈ වටා ගොඩනැඟිණි. ගැලවුම්කාර්යක්, යසිඩ් නායිකාවක්, කාන්තා ක්‍රියාකාර්නියක්, එක්සත් ජාතීන්ගේ යහසාධන තානාපතිනියක්, දැන් වන විට නොබෙල් සාම ත්‍යාගලාභිනියක්. ඉකුත් කාල පරාසය තුළදී ඈ සිය හඬ අවදි කළා පමණක් නොව මිනිස් සංහාරයේ වින්දිතයන් බවට පත් සියලුම යසිඩින්ගේ, අපයෝජනයට ලක්වූ සියලුම ස්ත්‍රීන්ගේ, යනඑන මං නැතිවූ සියලුම සරණාගතයන්ගේ හඬ බවට පත්වූවාය. සාහසිකත්වය මඟින් ඇය නිහඬ කිරීමට හැකිවේ යැයි සිතූ පිරිසට වැරැදී ඇත. නාදියා මුරාද්ගේ ජීව ගුණය නොසැලී නොබිඳී පවතී. ඇගේ හඬ කිසි විටෙකත් ගොළු කළ නොහැකිය. ඒ වෙනුවට මෙම කෘතිය තුළින් ඇගේ හඬ අන් කවරදාකටවත් වඩා කුළුගැන්වී මහා හඬක් නඟනු ඇත.",Nadia Murad
නැවුම් පස(Virgin Soil),"මෙහි දී නිරූපණය කරනු ලබන්නේ 19 වැනි සියවසෙහි අට වැනි දශකයේ හටගත් පොපියුලිස්ට් ව්‍යාපාරය හෙවත් නරෝද්වාදී ව්‍යාපාරයට අයත්, විප්ලවකාරී උගත් තරුණයන් ගේ දේශපාලන ව්‍යාපාරයේ ස්වරූපය යි. එහි අර්ථකථනය අනුව රුසියාදේශයේ බහුතරය ගොවිතැනින් ජීවත් වූ ගැමියන් වූ බැවින්, ජනතා විප්ලවයක් සඳහා ඔවුන් සංවිධානය කිරීම ඔවුන් ගේ අරමුණ විය.","Ivan Turgenev
"
දූපතේ අවි  දැරූ කත(Island Militia Women),"පූර්ව විප්ලවීය චීන සමාජය වූ කලි සකලවිධ අත්තනෝමතිකත්වයෙන්, දූෂණයෙන්, වංචාවෙන් සපිරුණු දුෂ්ට පාලකයින්, තක්කඩින්, මං පහරන්නන් හා ගම්මුලාදෑනින්ගේ පීඩනයට අහිංසක ජනතාව නිතර ගොදුරු වූ වකවානුවකි. කෙතරම් පීඩා වින්දාද යත් ඔවුන්ගේ ආහාරය සිහිනයක් පමණක් විය. විටෙක අවම සලාකය සියලු දෙනා භුක්ති විඳි අතර විටෙක යැපුණේ ගස්වල මුල් හෝ පොතු වැනි දෙයකිනි. මෙවැනි සමාජයක් තුළ ගැහැනියට අත් වූ ඉරණම ඉතා ශෝචනීය වූවකි. ප්‍රධාන භූමියෙන් බැහැරව පිහිටා තිබූ එක්තරා දූපත් සමූහයක ජිවත් වූයේ ධීවර ප්‍රජාවකි. තමන්ට ලොකු මහත් කර ගැනීමට බැරි ගැහැණු දරුවන් දියේ ගිල්වා මරා දැමීම එකල සිරිතක් වූයේ ය. එසේ මරා දැමීමට උත්සාහ දරුව ද, දෛවෝපගත ලෙස ජීවත් වීමට වරම් ලද හයි-ෂියා නම් කුඩා දැරිය යහපත් මනුෂ්‍ය ඇසුරට පත්වීමත්, විප්ලවීය හමුදාවේ තරුණ අණදෙන නිලධාරියකුගේ උපකාර ලැබීමත් මත ඉතා වීර්යයෙන් තම ජීවිතය ගොඩ නගාගෙන තමන් විසූ දූපතටත්, රටටත් මහත් ආදර්ශයක් සැපයූවා ය. දුක අනුභව කොට දිරිය වඩා ගන්නා හයි-ෂියා නම් වූ චීන තරුණිය අවසන තම රට ආරක්ෂා කර ගැනීමට පෙරමුණ ගත්තා ය.",Li Fu Ching
සොදුරු දුක්බර දිවිය(Beauty and Sadness),"ශුන්ගාරාත්මක කථාංග නිරූපණය, සියුම් නිරීක්ෂණ හැකියාව හා ගුප්ත වටිනාකම් පද්ධතියක් ප්‍රදර්ශනය කිරීම පිළිබඳ ඔහු ගේ විශිෂ්ට හැකියාව යුරෝපීය ආඛ්‍යාන ක්‍රමය පසු බැස්වීමට සමත් වූ එකක් විය. කවබතා ගේ රචනා විලාසය ජපානයෙහි පැවැති සිතුවම් සිහි ගන්වයි. ස්වාභාවික ජීවිතයෙහි ද මිනිසා ගේ ඉරණම තුළ ද පැතිර පවත්නා නැසෙනසුලු, සොඳුරු, සෝබර රූපාත්මක භාෂාව කෙරෙහි කවබතා තුළ පැවැතියේ විශේෂ ළැදියාවකි. සකලවිධ බාහිර ක්‍රියාකාරකම්වල පවත්නා අනියත බව ජල තලය මත පා වී යන තණ පඳුරු ගොන්නකට සම්බන්ධ කළ හැකි නම් එවිට පහළ වනුයේ ජපන් ක්ෂුද්‍ර සාහිත්‍ය කලාංගයක් වන හයිකු කවියකි. මේ කවි කලාව කවබතා ගේ රචනාවන්හි පිළිබිඹු වෙයි.",Yasunari Kawabata
හිරෝෂිමා දිනපොත,"බෝම්බ ප්‍රහාරයෙන් පොළොවට සමතලා වන සිය නිවසින් ඇඳි වත පවා අහිමි ව පිටතට පැනගත් වෛද්‍ය හචියා තුවාල නිසා නොමැරී බේරුණේ සිය සගයන්ගේ දැඩි ප්‍රයත්නයේ ප්‍රතිඵලයක් වශයෙනි.තමාගේ ම රෝහලේ ප්‍රතිකාර ලබමින් හා ප්‍රතිකාර කරමින් අනෙක් රෝගීන් සමග දුක සැප බෙදා හදා ගත් ඔහු දිනපතා සිය අත් දැකීම්, හැඟීම්, සිතුම් පැතුම්, නිරීක්ෂණ හා ප්‍රාර්ථනා ද ලේඛන ගත කළේ ය. එහි ප්‍රතිඵලය හිරෝෂිමා දිනපොත නමින් පසුව පළ විය.මෙම සුවිශේෂ වාර්තාව ඔස්සේ පාඨකයා අභිමුවට එන බෝමිබ ප්‍රහාරයෙන් නොමැරී ඉතිරි වුණු පුද්ගලයෝ වූ කලී ව්‍යසනයෙන් විභූතිය කරාත් අමනුෂ්‍යත්වයේ භෂ්මාවශේෂ තුළින් උදාරතර මනුෂ්‍යත්වය කරාත් පිවිසෙන්නෝ ය.'හිරෝෂිමා දිනපොත' මිහිමත පය ගසා සිටින හැම කෙනෙකුට ම සුවිශේෂ වූ අර්ථයක් රැගත් නිමැවුමකි.",Michihiko Hachiya
The Same Old Story,"මෙම නවකථාව රචනා කරමින් සිටි අතරවාරයේ ස්වාභාවිකවම මගේ මනසෙහි වූයේ මා පිළිබඳ කරුණු ය; මා හා සමාන වූ වෙනත් පුද්ගලයන් පිළිබඳ කරුණු ය. ඒ පුද්ගලයෝ නිවෙසෙහි දීම, නැත හොත් විශ්ව විද්‍යාලයක දී අධ්‍යාපනය ලැබූ පුද්ගලයෝ වෙති. ඔවුහු නොදියුණු ග්‍රාමීය ප්‍රදේශවල කාරුණික මවක ගේ ආරක්ෂාව යටතේ දිවි ගෙවූවෝ වෙති. හිටි හැටියේ ඒ සුවදායී පරිසරයෙන් ද, නිවෙසෙහි සැපවත් දිවියෙන්ද ඉවත් කරනු ලැබ, ඔවුහු සෝ කඳුළින් සපිරි සමුගැනීම් වලින් අනතුරුව, සියලු ක්‍රියාකාරකම් සිදු කැරෙන ප්‍රධාන ක් ක්ෂේත්‍රය වූ පීටර්ස්බර්ග් පුරවරයෙහි පෙනී සිටිනු පිණිස පිටත් කැර යවනු ලබති. මෙහි දී ස්වප්නමය ලෝකයක, සුවදායී වට පිටාවක දිවි ගෙවන තරුණ බෑනා කෙනකු හා ප්‍රායෝගික දෘෂ්ටියකින් හෙබියා වූ වානිජවාදී බාප්පා කෙනෙකු අතර සම්මුඛ වීමක් කාර්යබහුල පීටර්ස්බර්ග් නගර පසුබිමෙහි දී සිදු වෙයි.",ගොන්චරෝවු
රත් වරලැති ලිය,"ළිං කණින්නකුගේ ගෝලයකු ලෙස සේවය කිරීම සඳහා එක්තරා ගිම්හාන ඍතුවකදී ඉස්තාන්බුල් නුවර අසල ඇති කුඩා ප්‍රාදේශීය නගරයකට යන දහසය හැවිරිදි ජෙම් ඔහුට වඩා වයසින් දෙගුණයකටත් වඩා වැඩිමහල්, රතු හිසකේ ඇති නාට්‍ය නිළියක හා දුටු මතින් පෙමින් බැඳෙයි. ඒ ප්‍රේමය කරණ කොට ගෙන හටගත් සිද්ධි දාමය ඊට තිස් වසරකට පසු එහි උච්ඡස්ථානයට ළඟා වෙයි. පියවරුන් සහ පුතුන් අතර ඇති සදාතනික අරගලය, සත්‍යය, මිත්‍යා කතා සහ කලාපයේ මහාකාව්‍ය සාහිත්‍යය සමඟ එකට කැටිකොට ඉදිරිපත් කෙරෙන මේ නවකතාව දර්ශනවාදී මෙන්ම රමණීය ගද්‍ය කාව්‍යයකි. ",Orhan Pamuk
වීදුරු මාළිගාව,"1885 වසරේදී බ්‍රිතාන්‍යයන් විසින් බුරුමය ආක්‍රමණය කරනු ලැබීමත් සමගම ඇරඹෙන මේ අති විශිෂ්ට නවකතාව දේශපාලන හා සමාජ අවුල් ජාලා උදම්වලින් ඉහළට මතුව අවසානයේදී බුරුමයේ තේක්ක කැලෑවල අධිරාජ්‍යක් නිර්මාණය කරන රාජ්තුමාර් නැමැති දූගී කොල්ලෙකුගේ අපූර්ව කථාන්තරය අප හමුවේ දිග හරියි. බ්‍රිතාන්‍ය සොල්දාදුවන් බුරුම රජ පවුල වීදුරු මාළිගාවෙන් නෙරපා විප්‍රවාසයට යවන කල ,බුරුම රැජීනගේ මැඳුරෙහි සේවය කරන යුවතියක සමඟ රාජ්කුමාර් මිතුරු කමක් ඇති කර ගනියි.ඔහුට ඇය අමතක කිරිමට නොහැකි වන අතර වසර ගණනාවකට පසු ධනවතෙකු වී ඔහු ඇය සොයා යන්නේය. ඇයගේ ආදරය ඔහුගේ දිවිය සම්පුර්ණයෙන්ම වෙනස් කරනු ඇත.ආදරය හා යුද්ධය මැදිකර ගනිමින් පරම්පරා කිහිපයක් තිස්සේ දිවෙන මේ මහා නවකතාව ඔස්සේ යටත්විජිතවාදයේද ධනවාදී සුරාකෑමේද දරුණුබව පිළිබඳ දයා විරහිත විවරණයක් අමිතාබ් ඝෝෂ් අප වෙත රැගෙන එයි.",අමිතාබ් ඝෝෂ්
නිසඹු දොළ,"මිනිස් සිත මොහොතින් මොහොත වෙනස් වේ. ස්ත්‍රියක සම්බන්ධයෙන් ගත් කල, ඇගේ සිත විටෙක සොඳුරුය. තවත් විටෙක ඇගේ සිත දුකින් පිරේ, අධිෂ්ඨානයෙන් සවිමත් වේ. අත්දැකීමෙන් පෝෂණය වේ. ඉසබෙල් අයියන්දේ කියන්නාක් මෙන් මතකයේ පවතින සියල්ල ලේඛකයෙකුට හෝ ලේඛිකාවකට අත්දැකීම් සම්භාරයකි. ඒ ජීවිතයයි. එසේ ජීවිතය සොයා යන 'නිසඹු දොළෙහි' මිහිරිගේ සිත අහස මෙනි, සසල වේ. විටෙක අහස මෙන් නිසල වේ. වැස්සක් වී මහ පොළොවටපතිත වේ. ",Isabel Allende(මල්රාජි වන්නිආරච්චි)
වැරදියි මහ රජ,"""වැරදියි මහ රජ"" උම්මග්ග ජාතකය ඇසුරෙන් රචිත නව මුහුණුවරක් ගත් නවකතාවකි. ජාතක කතාවකින් නවකතාවක් නිර්මාණය වූ දුර්ලභ අවස්ථාවකි. මෙම නවකතාව ළමා, යෞවන, තරුණ, වැඩිහිටි සියලු දෙනා තුළ ප්‍රඥාවේ මහිමයත් වීර්යයෙහි ඵලයත් ශූරත්වයෙහි බලයත් පිළිබඳ බලාපොරොත්තු ඇති කරමින් ජීවිතයට නව දැක්මක් ද ගෙන දෙයි.",සෝමවීර සේනානායක
කරදරකාරයා,"මැක්සිම් ගෝර්කි ශ්‍රේෂ්ඨ රුසියානු සාහිත්‍යයට කීර්තිමත් අභිමානයකි. ඔහු රුසියානු ඉතිහාසය මැනැවින් නියෝජනය කරයි. ඔහුගේ ජීවිතය වූ කලී ඉතා කටුක වූද, වෙහෙසකර වූද එකකි. ඔහු නිරතුරුව ගවේශනය කළේ සමාජ සාධාරණයයි.ඒ සඳහා දුක්විඳි ජනතාව වෙනුවෙන්, ඔහු ඔවුන් සමඟ එක්විය. ඔහුගේ පුද්ගලික ජීවිත ඉතිහාසය පිළිබිඹු කරන්නේ, ඒකකයක් වශයෙන් රුසියානු කම්කරු පංතියේ බුද්ධිමත් සංවර්‍ධනයයි. මෙය ජගත් විප්ලවකාරී ව්‍යාපාරයේ පෙරගමන්කරු විය.නූතන ශ්‍රී ලංකාවේ දේශපාලනමය සහ සාමාජීය සංකල්ප කෙරෙහි රුසියානු සාහිත්‍යය ධනාත්මක ආභාෂයක් ඇතිකර තිබෙන බව පැහැදිලි සත්‍යයකි. එවන් ඵලදායී දායකත්‍වයකට හවුල්වු ශ්‍රේෂ්ඨ රුසියානු සාහිත්‍යකරුවන් අතර මැක්සිම් ගෝර්කි ගෞරවාන්විත පිළිගැනීමකට ලක් වේ. ",මැක්සිම් ගෝර්කි
Heavy Sand(බර වැලි),"පූර්ව විප්ලවීය රුසියාව, පශ්චාත් විප්ලවීය සෝවියට් දේශය හා දෙවෙනි ලෝක යුද සමය යන කාල පරිච්ඡේදයන් අලලා යුදෙව් පවුලක පරම්පරා කතාව ගෙන හැර පාන අයුරින් රචිත මෙම නවකතාව යනු මනුෂ්‍යත්වය; ප්‍රේමය, ගැන මෙන් ම ඉතාම අසීරු අනාථාගාර අවස්ථා වලට මුහුණ දුන් විට මනුෂ්‍යයා ඊට එරෙහිව අප්‍රතිහත ධෛර්යයෙන් කරන අරගලය පිළිබඳව ද විග්‍රහ කරනා ගද්‍ය කාව්‍යයකි.",Anatoly Rybakov
"
සසංකාර ","වසර දෙදහස් ගණනක ඉතිහාසය පිළිබඳ මහත් උජාරුවෙන් යුතුව කතිකා කරමින්, වර්තමානයේ වෙසෙන අපි අනාගත පරපුර උදෙසා ෆැන්ටසි සිහින ද නිමවමින් සිටිමු. එම ෆැන්ටසි සිහින පෙන්වමින් ගුවන් තොටිලිවල තබා අනාගත පරපුර නළව අප අතින් සැකසෙමින් තිබෙන අනාගත ලෝකය කෙබඳු වූවක්ද? අතීතයේ මෙන්ම වර්තමානයේද බොහෝ අය සත්‍යය සොයමින් සිටිති. අනාගත පරපුරේ සමහර පිරිස් ද සත්‍යය සෙවීමට වෙහෙසෙනු නිසැකය. එහෙත් එම සත්‍යය සොයන්නාට හමුනොවන්නේ, අතිශයෝක්තීන් හරහා සම්මා ශ්‍රද්ධාව වෙනුවට මිථ්‍යා ශ්‍රද්ධාව ගොඩනඟා ඇති නිසාද?",කුමාර සිරිවර්ධන
ඉක්බිති ඔවුහු බුදියගත්හ,ගිණිය නොහී තරම් මනුෂ්‍යයෝ ද සත්වයෝ ද ගහකොළ ද තම කතාන්දරය ද සමඟ පොළොවේ පාංශු බවට පත්ව සිටිති. ඒ කතාන්දර වලින් තිතක් තරම්වත් අපි නොදනිමු. තමා හොඳින් ම දන්නා කතාව යැයි සිතා සිටින තම කතාව ද තමා හරිහැටි නොදනී.  අපිබොහෝ දේ නොදැන බොහෝ දේ ඛේදවාචකය නම් නොතේර් මියයමින් සිටිමු. බරපතල ඉතිහාසය විසින් දෙන ලද පීඩාසහගත තත්වයන් වෙනස් කිරීමට වෙර නොදරා ඒවාට අතාර්කිකව අනුගතව හිඳ දකුණු ඉවුරේ මියයාමයි. වම් ඉවුර ලිස්සන සුළු නමුදු සෝදාපාළු වී නොමැත. සියල්ල අවසන යළි සියල්ල ආරම්භව ඇත. සභාතොමෝ සතුටින් විසිර නොගියහ. ඔවුහු වේදනාවන් කදක් ගෙන අසතුටින් විසිර ගියහ. ඔවුහු පුරන් වූ වම් ඉවුර අස්වද්දනු පිණිස වම් ඉවුර හාරා ගවේශනය කරමින් සිටිති. 'ඔවුහු' සැබෑවට ම සොයමින් සිටිති. බිඳී විසිර ගොස් සොයමින් සිටිති. එකල්හි 'මොවුහු' වම් ඉවුරේ රෝපණය නොලද්දාහු නමුදු දකුණු ඉවුරට සේන්දු නොවී වම් ඉවුර අසබඩ ගං දියේ පාවෙන දඬු කැබලි වන්ව රැඳී සිටිති. ඇතැම්විට මොවුන් රෝපණය වනු ඇත. ඇතැම්විට මොවුන් රෝපණය නොවනු ඇත. එහෙත් කවුරුන් හෝ රෝපණය වනු ඇත.,Thakshila Swarnamali
අර්බාත් දරුවෝ,"කිසිවකු පෙර කවදාවත් නොකී එහි කොටසක් කීමට ඉතිහාසය විසින් අනතොලී රිබාකොව් තෝරා ගත්තේ ය. ""අර්බාත් දරුවෝ"" ලියැවී ඇත්තේ දහනව වැනි ශතවර්ෂයේ රුසියානු සමාජ නවකතා සම්ප්‍රදාය අනුව ය.එය 1930 දශකයේ මුල්භාගයේ මොස්කව්හි සමාජයේ සෑම තලයක් ම අනාවරණය කරන්නා වූ හඳුනා නොගත් භූ සිරස් කැපුමකි. රිබාකොව් එම කාලයන් පිළිබඳ ඇසින් දුටු සාක්‍ෂිකරුවකු වන අතර මොස්කව්හි සහ ඉතිහාසයේ සියලු ඇදපාරවල් සහ වංකගිරි ඔහුගේ අද්විතීය ස්මෘතිය මගින් ඉතා සවිස්තරාත්මකව යළි ප්‍රකෘතිමත් කෙරේ. අන්ධ භක්තියෙන් හෝ අන්ධ වෛරයෙන් හෝ නිපුණ ලෙස ඒ දෙකෙහිම සංයෝගයෙන් හෝ තොරව ඔහුගේම අභ්‍යන්තරයෙන්, ඔහුගේම මානසිකත්වය සහ චරිතය තුළින් ස්ටාලින්ව නිරූපණය වී ඇති පළමු අවස්ථාව මෙය වන්නේ ය.",Anatoly Rybakov
පැන් වැඩීම,"සිය දේශපාලන අරමුණු ඉටු කර ගැනීමේ නොතිත් ආශාවෙන් ධනය හා බලය ඉවක්-බවක් නොමැති ව මුදා හමින් සමාජ සම්මතයන්ට යුක්තිය-සාධාරණත්වයට පිටුපාමින් ප්‍රාදේශීය සභාව, පළාත් සභාව පාර්ලිමේන්තුව කරා දිගු ගමනක් කෙටි කලෙකින් ගිය යුගයේ දේශපාලකයකුගේ දුර්දාන්න දේශපාලන හැසිරීම් රටාවේ උච්චස්ථානය හා අවසානය 'පැන් වැඩීම' මඟින් විශද වෙයි. හරහා අමරතිලක නමැති දේශපාලකයා සිය උතෝපියානු අපේක්‍ෂාවන්ගේ තවත් කඩඉමක් පසු කරමින් රජුන් තනන්නන්ගේ භූමිකාවට ද පිවිසෙමින්, එම බලාධිකාරියේ අනුහසින් තරු පහේ හෝටල් හිමියෙකු ව සංචාරක කර්මාන්තයෙහි මුල් බැස ගැනීමේ මහා පරිමාණ ව්‍යාපෘතියකට ද අත්පොත් තබයි. එහෙත් සොබාදහම (දෙවියන්?) තම නිමැවුම (මිනිසා) වෙත පවරා දෙනු ලැබූ හෝ (ඔහු විසින් පවරා ගනු ලැබූ) බලය අනිසි අත්තනෝමතික ලෙස උල්ලංඝනය කිරීම තවදුරටත් නො ඉවසයි.'පැන් වැඩීම' ඔහුට එරෙහි අවසාන විනිශ්චයක් පිළිබඳ පූර්ව දැනුම් දීමක් කරමින්-රතු එළියක් දල්වමින් ලබාදුන් අතුරු තීන්දුවක් විමසෙන කාලීන සමාජ ප්‍රකාශනයක් ද වෙයි.",A.R සිරි සේනානායක
අභිනන්දනය,"ජීවිතය සොඳුරු මල් උයනකි. සිදුවීම් ලෙස නොකඩවා දිගහැරෙන මල් පෙති තුළින් ප්‍රසන්න සුවඳක් මෙන්ම විටෙක අප්‍රසන්න අමිහිරියාවක් ද වහනය වේ. ඒ සියල්ල ආත්මිකව, ශාරීරිකව, මානසිකව හා වෘත්තීයව සැබෑ ජයග්‍රාහකයින් ඉහළට ඔසවා තබන ශ්‍රේෂ්ඨ අවස්ථාවන් වේ. තත්ත්ව, අවස්ථා නිර්මාණය කිරීමෙන් හා පාලනය කිරීමෙන් ලබන ගතික බලය මානවයාගේ ආධිපත්‍යයට මෙන්ම ලොව්තුරු විකසිතභාවයට ද මං තනයි. නිර්වාණය හෝ අපාය වෙත යමෙක් කැඳවන සිය ජිවිතයේ ප්‍රමිතිය තීරණය වන්නේ සිදුවීම් සඳහා එකිනෙකා දක්වන අර්ථ නිරූපණය මතය. 'අභිනන්දනය ' තත්ත්ව, අවස්ථා පාලනය කිරීම හා නිර්මාණය කිරීමේ ප්‍රහර්ෂය හැඳිනගත් මානව භාවයේ කතාවයි.",ස්වර්ණා කාන්ති පෙරේරා
කලුනික සෙවීම,"අනුරාධපුරයෙහි හා පොළොන්නරුවෙහි නටඹුන් වස්තු අවුරුදු කිහිපයක් තිස්සේ නැරඹීමෙන් හා විමසීමෙන් රැස්කරගත් ප්‍රත්‍යක්ෂයන්හි පිහිටා සිය කල්පනාව හා ප්‍රතිභාව මෙහෙයා මාර්ටින් වික්‍රමසිංහයන් විසින් කළුනික සෙවීම රචනා කොට ඇත. අතීතයේ මෙරට විසූ ක්ෂත්‍රියන්ගේත් පොදු ජනකායගේත් ජීවිතය හා සමාජය විවරණය කරන මෙම ග්‍රන්ථය මඟින් පුරාවස්තු අරභයා ද ඉදිරිපත් කරන තොරතුරු සිත් ගන්නා සුලු ය. වික්‍රමසිංහ අපේ අතීතය හැදෑරුවේ නටඹුන් සමාජයක් අනුකරණය කිරීමට රුකුල් දෙන්නට නොව අප සංස්කෘතියේ මුල් බැස ඇති හරයන් පෙන්වා දී වර්තමාන සමාජය මානව භන්තියෙන්, ස්වාධීන චින්තනයෙන් හා නොවහල් ජීව ගුණයෙන් පෝෂණය කරනු පිණිසය.",Martin Wickramasinghe
පශ්චිම ප්‍රණාමය,"අනාදිමත් කාලයක්, ගහ-කොළ, සතා-සීපාවා, හේන්-කුඹුරු හා සහජීවනයෙන් වෙලී දෙවියන්-බුදුන් අදහා සතුටින්-සාමයෙන් විසූ සිංහල ගැමියාගේ නිදහස්, සරල ස්වයංපෝෂිත ජීවන රටාව උඩු-යටිකුරු චූවේ බ්‍රිතාන්‍යයන් විසින් වාණිජ භෝග පෙරදැරි කරගත් වතුවගාව මෙරටට හඳුන්වාදීමත් සමග ය. එමඟින් සිදුවූ ආර්ථික හා සමාජයීය නායයාම අද පවා ජනතා හද ගැස්මට කරනු ලබන බලපෑම සුළු පටු නො වේ. කුරුවිටි හා රයිගම් කෝරළවලට සමීප ව හේවාගම් කෝරළයේ ඈත කෙළවර පිහිටි පැරණි සම්ප්‍රදායික ගමක් හා එහි ගම්වාසීන් ද සුද්දන්ගේ මුඩු ඉඩම්, ධන්‍ය බදු, ආඥා පනත් හා ඒවායේ අතුරුඵල විසින් මුළුමනින් ම අකා මකා දැමූ සැහැසි, සංවේගදායි ආකාරය ""පශ්චිම ප්‍රණාමය"" මගින් ගවේෂණාත්මක ව හා කලාත්මක ව විවරණය වී ඇත. සිංහල ගැමියාගේ තීරණාත්මක දශක දෙකක් (1885-1905) පසුබිම් කොටගත් මෙම ප් නැංවී ඇත.",එස්. ආර්. සිරී. සේනානායක
රාජ පොහොට්ටු,මෙම කෘතිය කාලිංග මාඝ අණසක පැවැත්වූ කාලය පසුබිම් කරගනී. මාඝගේ සැහැසිකම්වලින් පීඩාවට පත්ව සිය ගම්බිම් හැර දමා දකුණු දෙසට පැමිණි පවුල් කීපයක් පිළිබඳ අනුවේදනීය කතා පුවතක් මෙහි ගැබ්ව තිබේ.,විජයපාල වීරවර්ධන
නොහෙලව් එක රුහිරු බිදක්(Let the blood of man not folw),"ගැමි ගොවි ජනතාවගේ නැගිටීම ද හොඳ නරක අතර ඇතිවන යුද්ධය ද මේ කතාවෙන් කිය වේ. නව සමාජවාදී මාවතකට ගැමි ගොවියන් පෙළගස්වන්නට මෙහි ප්‍රධාන චරිත කරනු ලබන ආත්ම පරිත්‍යාගයන් සහ වීරත්වයන් ද ගැමියන්ගේ නව නිවහල් ජීවන ක්‍රමය පටන් ගනිද්දී ම  ඒ වීර චරිතයන් මුහුණදෙන දුක්ඛ දෝමනස්සයන් ද මේ කෘතියෙන් කතුවරයා මනා ලෙස පෙන්වා දෙයි. ගැමියන් විලංගු ලා තිබෙන සාම්ප්‍රදායික මතිමතාන්තර වලින් ඔවුන් පිළිවෙළින් මුදවා ගන්නා අන්දම මේ කතාවෙන් පැහැදිලි සිත්ගන්නා අන්දමින් ඉදිරිපත් කර ඇත. ගැමියන්ගේ ආත්මයන් තුළ තාර්කිකව වර්ණ ගන්වා තිබුණේ ජීවිතයේ අනුකම්පා රහිත බව ය. ""දෙවියන් වහන්සේ අපට ප්‍රේම කරයි. සාර් අපව රැක බලා ගනියි. අප ඉඩම් හිමියන්ට ඉහළින් යා යුතු නැත"".සාර් ඔවුන්ගේ ඉල්ලීම වලට ගිනි සැරයකින් ප්‍රතිචාරය දක්වනවා ඇත. දෙවියන් වහන්සේ මෙලොවට නියෝජිතයන් ඔවුන් ලෙස පත් කර ඇත. පූජකයන් දෙවියන් වහන්සේ ඔවුන් වෙතින් ඈත් කරනවා ඇත. මෙයින් ගැමියන්ගේ සටන් කිරීමේ ශක්තිය ඉඩම් හිමියන් වෙත යොමු කරවීමට හැකි විය. මෙලෙස ජීවිතය විසින් ම සමාජ විප්ලවයකට මංපෙත සාදා ගනී.","මර්ලින් සුනේත්‍රා චන්ද්‍රරත්න, Mykhailo Stelmakh"
දොන් නදිය නිසලව ගලාබසී(Quiet flows the Don),"විප්ලවීය කාලසීමාවකදී තුන් වැනි මඟක් නැති බව ද, ඒ නිසා සත්‍යය හා අසත්‍ය අතර, හොඳ සහ නරක අතර, ආලෝකය සහ අඳුර අතර, ප්‍රගතිශීලි හා ප්‍රතිගාමී දෘෂ්ටිය අතර තුන්වැනි මඟක් සෙවීමේ මාරක අත්වැරැද්ද මෙම කෘතිය පෙන්වා දෙයි.","Mikhail Sholokhov, මහින්ද සෙනරත් ගමගේ"
සරාගය,"1940 දශකයේ මුල් භාගයේ පමණ වන්නියේ ඈත පිටිසර ගමක සිදුවූ සිද්ධි මාලාවක් ප්‍රතිනිර්මාණය කරමින් සකසා ඇති මෙය ආශාවෙන් කියවිය හැකි නවකතාවකි. සිදුවීම් සියල්ල පෙළ ගස්වා ඇත්තේ එම අවධියේ ආර්ථික, සාමාජීය හා සංස්කෘතික පසුබිමද පිළිබිඹු වන අයුරිනි.",ජගත් කුමාර සේනානායක
සුදු රුවලක් දිලෙයි,"රුසියානු නිදහස් සටන කෙරෙහි බෙහෙවින් වැදගත් වූ සිද්ධියකි 'පොටෙම්කින්' නම් යුද්ධ නෞකාවෙහි හටගත් කැරැල්ල කැරැල්ල මැඩ පැවැත්වූ මොහොතේ එයින් පලා ආ සටන්කාමී නාවිකයන් ගෙන් එක් අයෙක් ඔඩෙස්සාවේ දිළිදු ධීවරයකුටත්, ඔහුගේ නව හැවිරිදි කුඩා මුණුපුරු හටත් මුණ ගැසෙයි. සෝවියට් ඉතිහාසයේ ගමන් මඟ වෙනස් කළ වැදගත් සන්ධිස්ථානයක් වූ 1905 විප්ලවයට මෙම කුඩා දරුවා හා ඔහුගේ සම වයසේ මිතුරා නොදැනීම වාගේ දායක වන අන්දම විස්තර කෙරෙන මෙම නවකතාව, රුසියානු නිදහස් සටනෙහි ජවනිකා කුඩා දරුවන් දෙදෙනෙකු ගේ ඇසින් දක්නා ලබන අයුරු කදිමට චිත්‍රණය කොට දක්වයි.",WALENTHIN KATHAYEW
පරදාරක,"කාලයක් තිස්සේ කුරිරු යුද බිමක ජීවත්වීමේ සෘජු ප්‍රතිඵලයක් ලෙස, සොල්දාදුවෙකුට ලැබෙන නොඉවසිලිවන්ත හැසිරීමේ අනියම් ප්‍රතිඵලයක් හේතුවෙන් ජන ජීවිතයේ ස්වාභාවික රිද්මය අනපේක්ෂිත ඉසව්වකට ගමන් කිරීම නිසා අනිවාර්ය වංචනික ජීවිතයකට තල්ලුවන අහිංසක පවුලක සංහිඳියාව විපරීත වී එය ඛේදවාචකයකින් කෙළවර වෙයි. ඒ තුළ ජීවත්වන චරිත පොදු මානව ගුණාංග හමුවේ අසරණ වෙයි. ඉන් නැගෙන දෝංකාරය සියළු මානව සබඳතා දෙදරවාහරිමින් සහෘද සිත කම්පනයට පත් කරයි.",විමලදාස සමරසිංහ
Sugar Street(බූන්දි මාවත),"යුප්‍රටීස් ටයිග්‍රීස් දෙගම්මැද ශිෂ්ටාචාරයේ නූතන එළැඹුම සාම්ප්‍රදායික මධ්‍යම පංතික මුස්ලිම් පවුලක දස දිග්භාගයට විහිද ගිය ශාඛාවන් සාමාජික පෙළක්. ඉන් එක් අයෙක් මූලධර්මවාදී ආගමික අන්තවාදියෙක්, අනෙක් බෑයා කොමියුනිස්ට් දහම දෙසට ඇදෙන විප්ලවවාදියෙක්. ඔවුන්ගේ මයිලනුවන් යටලීයේ නාරිලතා මල් පූදිනු දකිමින්, ඇල් කොහොලින් ආත්මය සිසිල් කැර ගනිමින්, පුර අඟනුන්ගේ තුනුවිල හරහා කාම සරතැස නිවා ගන්නට උත්සාහ කරන 'පිරිසිදු යාචක' වෘත්තියෙහි නියැලෙන්නෙකි.",Naguib Mahfouz/ ගුණතිලක මැටියගනේ
බෝදිලිමානය,"ඉතිහාසය ලියන්නාට මඟ හැරෙන හෝ නොවැදගත්වන අඳුරු අහුමුළු දෙසට ආලෝක ධාරා විහිදු වන්නේ ප්‍රබන්ධකරුවා විසිනි. ඉතිහාසයේ වල් වැදුණු තැන් සොයන මානව විද්‍යාඥයනට, ඵෙතිහාසික ප්‍රබන්ධයද බොහෝ විට පිහිට වනුයේ එහෙයිනි. ශ්‍රී ලංකාවේ වෙල්ලස්සට ද ඇත්තේ ලියැවුණු ඉතිහාසයට වඩා සැගවුණු ඉතිහාසයකි. එය සොයා යන්නෙකුට ජනශ්‍රැති මාවතේ ගමන් කිරීමට සිදුවෙයි. මෙය බින්තැන්න පසුබිම් කරගත් පුළුල්  පැනොරාමාවක් බඳුය. සිංහල නවකතාවේ මධ්‍යම පංතික දෘෂ්ටි කෝණයෙන් හා සුපුරුදු චරිතාවලියෙන් බැහැර වන බස්නායක, පාඨකයාට නුහුරු නුපුරුදු ඉසව්වක ගවේෂණාත්මක හා කුතුහලාත්මක චාරිකාවක ගෙන යයි. පනික්කියා, හිංනා, කළුබංඩේ, කිරා, රතී, කන්දයියා, විදානේ වැනි පාත්‍රවර්ගයා බින්තැන්නේ එක් යුගයක ජනවංශයේ පැතිකඩක් රූපණය කරති.",Gamini Basnayaka
"සියල්ලෝම සිතින් 
දිළින්දෝය",මිනිසා තුළ ඇති අසීමිත ආශාවන් සපුරා ගැනීම සඳහා මුළු ජීවිතය පුරාම හඹා යාමේ අරගලයේ ඇති කටුක බවින් උකහා ගත් අංශු මාත්‍රයක් විවිධ චරිත කිහිපයක් උපයෝගී කර ගනිමින් සමාජ විවරණයක යෙදීම මෙම කෘතියේ පරමාර්ථය විය.,සුනිල් එල්.ආර්. බණ්ඩාර
කොහුකුඹුරේ රටේරාළ,"1817 සැප්තැම්බර් මස 10 වැනි දින බදුල්ලටත්, මඩකලපුවටත් අතර පිහිටි වෙල්ලස්ස පෙදෙසින් ඇරඹුණ ඌවේ මහ කැරැල්ල, පරසුද්දන්ගෙන් සිංහලය බේරාගැනීමට දැරූ ප්‍රථම උත්සාහයයි. වසර දෙදහස් ගණනක් තිස්සේ නිදහස් ජාතියක් ලෙස සිටි සිංහලයන් සුද්දන්ගේ දාසයන්, නිහීනයන් බවට පත්වීම ගැන වේදනාවෙන් සිටි කොහුකුඹුරේ රටේරාළ ඇතුළු පිරිස සුද්දන්ට එරෙහි පළමු හීය වෙල්ලස්සෙන් යැවී ය. ඒ කොහුකුඹුරේ රටේරාළගේ අපූරු කතාවයි මේ.",විමලසේන ඉහළගම
රියසක,"සොරකු තම අතීත සිදුවීම් වලින් ගැලවීගත නොහැකිව දුක් ගැහැට විඳින අයුරුත්, දඹදිව බෞද්ධ පුනරුදය තුළින් ඉස්මතු වූ අශෝක අධිරාජයාගේ නොයෙකුත් විශිෂ්ට ක්‍රියාකාරකම් මෙන් මහින්දාගමනයෙන් හා සංඝමිත්තා තෙරණින් වහන්සේගේ ආගමනයෙන් ලක්බිමට වූ සෙත ශාන්තියත් ගෙනහැර දක්වමින් දිගහැරෙන මෙම කතාන්තරයෙන් පී. එස්. ඩබ්ලිව්. ගුණවර්ධන යෞවනයන්ගේ හදවත් ඇද බැඳ තබාගනිමින් බුද්ධාලම්බන ප්‍රීතිය මෙන් ම කළ කම් පල දෙන න්‍යාය ද ඔවුන්ගේ හදවත් තුළ රෝපණය කරයි.",P.S.W. Gunawardhana
රාමන්,"දකුණේ, එනම් උඩරට ප්‍රදේශයේ ඉපිද දෙමළකම නිසාවෙන් මදි පුංචිකම්වලට, අඩන්තේට්ටම් ලක් වූ රාමන් ජීවිතය සොයා ගිය කතාව ""යුක්තිය"" පුවත් පතේ කොටස් වශයෙන් පළ වූයේ කලකට පෙරදීය. එනම් 1993 කාලයේය. එදාත් දුක්බර මාවතක් දිගේ ජීවිතය සොයා යන රාමන්ලා සිටියෝය. මේ කතාව කියන රාමන්ගේ දුක්බර මතකය අවදිවන්නේ 1970 ගණන්වල සිටය. එදාත් සිංහලයන් අතර ඉපදී, සිංහල සමාජය තුළ හැදුණු වැඩුණු රාමන්ලාට තමන්ගේ ජීවිතය කුමක් දැයි සොයා යන්නට ම සිදුවිය. අපට, එනම් සිංහලයන් වූ අපට සුපුෂ්පිත වූ දැවැන්ත ජීවිතයකුත් ඔවුනට, එනම් දෙමළුන් වූ ඔවුන්ට මුකුලිත වූ ක්ෂුද්‍ර ජීවිතයකුත් අයිති යැයි සිතූ අප නිසාම අද අපටත් ඔවුන්ටත් ජිවත්වීමට වඩා මරණය ලෙහෙසි වී ඇත්තේ ය.",සීතා රන්ජනී
හිරුත් එක්ක හෙලුවැල්ලෙන්,"1989 නොවැම්බර් 13 රෝහණ විජේවීරගේ ඝාතනයෙන් මොහොතකට පෙර සහ 2009 මැයි 18 වේළුපිල්ලේ ප්‍රභාකරන්ගේ ඝාතනයෙන් මොහොතකට පසු අතර කාල අවකාශය පුරා දිවෙන මෙහි කතා ආඛ්‍යායනය සැකසී ඇත්තේ සිංහල භාෂාවෙන් රචිත ගීත රැසක් ද කැටි කර ගනිමිනි. ඉහත මුඛ්‍ය ඝාතන දෙකෙහි කාල අවකාශය අතරට නොයෙක් සිදුවීම්, චරිත කඩා වදිති, ලැගුම් ගනිති, ඉන් පිටවෙති. මෙම ප්‍රබන්ධයේ කතා නායකයා උක්ත සිදුවීම් සහ චරිත වල අඩංගු දෘෂ්‍ය-අදෘෂ්‍ය නග්න බව හා නග්න වෙමින්, කටු පඳුරු -ගල්-කඳු හෙල්-තැනිතලා-මිටියාවත්-කුටුම්බ-පන්සල්- සාප්පු සංකීර්ණ-වෙළඳ ප්‍රචාරක දැන්වීම්-නිලංකාර ආලෝක කදම්බ-අනේකාකර ජනී ජනයා පසුකරමින්, ඝාතන-ලේ වැගිරීම්-පහරදීම් මෙන්ම වාචික-මානසික-ශාරික-ලිංගික අඩන්තේට්ටම් අත්විඳිමින් දුවනුයේ සම්මුඛ වෙතැයි ප්‍රාර්ථනාවෙන් යුක්ත ඔහුගේම වූ සත්‍යයක් උදෙසාය.",ප්‍රභාත් හේමන්ත කුමාර
දිය හොලමන,"වෙල්විදානේ උන්දෑ පාන්දර පිනිපිට වක්කඩට බැහැලා බුලත්ලඩය උසික්කා කරලා කටහෝදා ගත්තා. වක්කඩින් ඇන්න දෝතින් දිය බිව්වා. වී වපුළ තැනේ පටන් යායට කෙම්පහන් කළා. කලට -කන්නට-කතාවට ගොවිතැන්බත් කළේ එහෙමයි.ඕන්, දෙවන ලෝක යුද්දෙන් පස්සේ, පාත් වුණා හරිත විප්ලවේ. නානාප්‍රකාර මැහිතෙල් වක්කරන්ඩ ගත්තා. රටපෝර - දෙමුහුම් බීජ බෝ කළා. ඒ කොම්පැනිවලට ඕන හැටියටයි. මේ ජකබරුව හන්දා මේ වෙද්දි අටෝරාසියක් ලෙඩ රෝග බෝ වෙලා අහකයි. මිනිස්සු සතා සිව්පාවෝ මිය ඇදෙන එකේ නිමක් නැහැ. මැහිතෙල් විනාශයකටත් වඩා ත්‍රස්තවාදයක්. ආං ඒ කතාවස්තුව තමයි මේ නවකතාවෙන් කියන්නේ.",මහින්ද කුමාර දළුපොත
හිමගිරි තරණය,ඇසූ පමණින් විශ්මය දැනවෙන හා චිත්ත රූප මැවෙන හිමගිරි තරණය තුළින් තමන් ලද අත්දැකීම් කැටි කරමින් හිමාල් ලියනගේ දේශාටකයා විසින් ගෙන ඇති පියවර ප්‍රශංසනීය වෙයි. එක හුස්මට කියවා නිම කළ හැකි පරිදි සරල සුගම භාෂාවෙන් ලියැවී ඇති මෙම කෘතියෙන් එවරස්ට් ගවේෂණයට අනාගතයේ දී අපේක්ෂා කරන්නන්ට මෙන් ම හිමාල අඩවියට පිවිසීමට කිසි දා බලාපොරොත්තු නොවන්නන්ට පවා හිමාල තරණය යනු කවරාකාර අවදනාම්කාර හා ත්‍රාසජනක ප්‍රයත්නයක් දැයි වටහාගැනීමට ලබාගතහැකි පිටු බලය සුළු පටු නොවේ.,හිමාල් ලියනගේ
ප්‍රේත වස්තුව,ජීවිතාශාව උත්පත්තියට ද පෙර මනුෂ්‍ය චින්තනයට ඇතුළත් ව තිබෙන්නකි. ඒ ආශාව ම එකින් එක එක්වෙමින් ආශා පොදියක් බවට වැඩෙන්නේ වැඩෙන පුද්ගලයා ද සමඟිනි. අත් නොහැරෙන ආශාවන් එක්වී ප්‍රේත සංකල්පය බිහිවන්නේ ද මිනිස් සිත් සතන් තුළ ය. එහෙයින් ම ඒ සියල්ල බදා වැලඳගනු මිසක එයින් බැහැරවන්නෙකු මුණගැසෙන්නේ කලාතුරකින් ම විය යුතු ය. ආශාවේ නොනවතින කෙළවර තණ්හාව සහ ලෝභකම යයි සිතීම ද වරදක් ම නොවනු ඇත. එතැන් සිට ජීවිත කරා අගතිය ද ළඟාවන හෙයිනි. සරල යයි ද සැහැල්ලු යයි ද වර්ණනා කරනු ලබන ගම්බද ජීවිතය ද වෙනස් වන ජීවිත ගමනේ ඇතැම් මංසලවල දී වඩ වඩාත් සංකීර්ණ බවට පත් වී යයි. ප්‍රේතයා අත් නොහැර යන සිතුවිල්ලක් වෙමින් ජීවිත කාලය පුරා ම රැඳීපවතින්නේ ය. නිස්කලංක ව හැලහැප්පීම්වලින් තොරව ගලායන ගම්බද කාන්තා චරිත ද මේ ධර්මතාව හමුවේ දෙදරුම්කමින් ඉරිතලා යනු පෙනෙයි.,සේපාලී මායාදුන්නේ
විමුක්ති සන්ග්‍රාමයේ නියමුවා සේනාදිපති නන්දිමිත්‍ර,"මෙයින් රාජ්‍ය වර්ෂ දෙදහස් දෙසියයකට පමණ පෙර, අපේ තරුණ පෙළ පරසතුරු ආක්‍රමණයට එරෙහිව, තුන් සිංහලයෙහි එක් සේසත් භාවය සඳහා සංවිධානය වූ ආකාරයත්, නිර්භයව සටන් කළ ආකාරයත්, හිස ගිනි ගත්තකු එම ගිනි නිවා ගන්නට අනලස් වන්නාක් මෙන්, සේනාධිපති නන්දිමිත්‍ර එම සටන් සිළුව ඇවිල වූ බුද්ධිමත් උදාර විලාසයත්, ඓතිහාසික මූලාශ්‍ර හා අභිලේඛන ඇසුරෙන් ඉදිරිපත් කැරෙන මෙම ඓතිහාසික වෘත්තාන්තය, සිංහල ජාතියේ අනන්‍යතාවත්, පෞඪ සංස්කෘතියත්, ජයග්‍රාහී සටන් ඉතිහාසයෙන් ස්තතාවගේ විශිෂ්ට ව අදීන සමාජ පැවැත්මත් යළි සිහියට ගෙන එන්නකි.",බන්දුසේන ගුණසේකර
මලබාර් නෑයෝ,1815 වසරේ පෙබරවාරි මස මැද භාගයේ දවසක ලක්දිව අවසන් රජු පලා යන්නේ ඉංග්‍රීසින් තම මාලිගය වට කරමින් සිටි මොහොතේය. රජුගේ අග මෙහෙසිය වූ වෙන්කත රංග ජෙම්මාල් බිසව කරකියාගත හැකි දෙයක් නොවූ තැන මලබාර් වීදියේ ජීවත් වූ තම ඥාති පිරිස රැක බලා ගන්නැයි භාර දෙන්නේ ඒ මොහොතේ මාලිගයේ කිලිටි වස්ත්‍ර ගෙන යාමට පැමිණ සිටි සිංහල මිනිසුන් කිහිප දෙනකුටය. කිලිටි සේදූ ජන කොටසේ රැකවරණය මැද රහසිගතව ජීවත් වූ මෙම මලබාර් ඥාතීන්ගේ ඉරණම කුමක් වීද?,Premakeerthi Ranathunga
කන්දේ සිර වූ නාවිකයා,දාහත්වන සියවසේ එංගලන්තයෙන් පිටත්වන නෞකාවක් ඉන්දියාවේ සුරත් වරායට පැමිණ බඩු පටවා ආපසු යන ගමනේදී මාලදිවයින් දිවයිනක මුහුදු බත් වෙයි. එයින් ජීවිත බේරාගත් නාවිකයෝ පිරිසක් බෝට්ටුවක් තනා ගෙන ආපසු යාමට උත්සාහ කරන අතරතුර මඩකලපුවට සේන්දු වෙති. එවකට උඩරට රාජ්‍යයය කරන්නේ දෙවෙනි රාජසිංහ රජුය. අත්අඩංගුවට පත් වන නාවිකයන් පිරිස කන්ද උඩරට සිරකරුවන් බවට පත්වේ. මෙය ඔවුන්ගේ කතාවයි.,ලක්ෂ්මන් ඉලංගකෝන්
චණ්ඩි  කුමාරිහාමි,කතාව පුරා ගලා යන චණ්ඩි කුමාරිහාමිගේ චරිතය ඇගේ ළමා කාලය තුළ මුහුණ දෙන අභියෝග හමුවේ නොසැලී ඒවාට මුහුණ දෙන ආකාරය කතුවරයා විසින් මැනවින් ඉදිරිපත් කර ඇත. විමුක්ති සටන් දෙකකින් පරාධීන ව දේශයේ නිදහස ගැන කතා කිරීම පවා රාජ්‍ය උදහසට ලක්වුන යුගයක පරගැති බවට එරෙහිව නැගී සිටින මේ චරිතය සිය අභිමතාර්ථ සාධනය කරගැනීම සඳහා කරන කැපකිරීමද විමසුමට ලක්විය යුතුය. සිය කුලීන බවත් හෙළ හැදියාවත් පරදු තබමින් ධනය හා බලය පවත්වා ගැනීමට මහා අරගලයක් කරන කුමාරිහාමිගේ චරිතය එම සියලු අවස්ථා වලදීම ප්‍රාදේශීය නායකත්වය තුළින් කළ හැකි ජනතා අරගලය සඳහා සිය ප්‍රභූත්වය උපයෝගී කරගන ඇත. මෙහි එන සෙසු චරිතද ප්‍රධාන චරිතය වර්ණවත් කිරීමට යෝග්‍ය පරිදි හසුරුවා ගන්නා කතුවරයා චණ්ඩි කුමාරි චරිතය ප්‍රබලව ගොඩ නැගීමට එම චරිත පිටිවහල් කරගෙන ඇත. සුදු අධිරාජ්‍ය වාදයේ බල පරාක්‍රමයට අභියෝග කිරීම සඳහාම නිර්මාණය කර ඇති සුරූපී වන්තිය අයුක්තිය අසාධාරණය හමුවේ ගිනි සිළුවක් ලෙස නැගී සිටින ආකාරය පාඨක සිත් ඇද බැද තබා ගැනීමට ඉවහල් වී ඇත.,කට්ටඹුව්වාගම විජයපාල
සිහසුන් අරා,"මොහෙන්ජොදාරෝ හරප්පා ශිෂ්ටාචාරය ද ඉන් පසු ඉන්දු නදී නිම්න ශිෂ්ටාචාරය හා ඒ සියල්ලට පසුබිම් වූ භාරතය පදනම් කර නොගතහොත් අපේ ඉතිහාස වෘත්තාන්තයේ සම්පූර්ණ බවක් නැත. අඛණ්ඩ බවක් නැත. එසේම ගැලපීමක් ද නැත.  එසේම එය හුදු සුරංගනා කතාවක් පමණක් වනු ඇත. ඒ අප භාරතයේ බිහි වූ සංස්කෘතීන්, ආගම්, භාෂාවන්, ශිල්පයන් හා සම්ප්‍රදායයන්ගේ හරය අපට හුරු ආකාරයට හැඩගස්වාගෙන අපට ආවේණික තත්ත්වයට පත් කරගෙන ඇති නිසාය. එහෙත් දැන් එය අපේය. ශිෂ්ටාචාරයන් පැතිර ගිය සැම රටකම තත්ත්වය මෙසේය. රටකට අනන්‍ය වූ සංස්කෘතියක් ඇතත් එහි ඇත්තේ ලෝකයේ මුලින් බිහි වූ අනෙකුත් ශිෂ්ටාචාරයන්ගේ සංකලනයකි. අද අප කතා කරන ගෝලීයකරණය යනු එයයි. තාක්ෂණික හෝ ප්‍රවාහන පහසුකම් නොමැති නිසා එදා ගෝලීයකරණය දිගු කාලයක් තිස්සේ ව්‍යාප්ත වූයේ ද අසල්වැසි රටවල් අතර පමණි. එහෙත් සංකල්පමය වශයෙන් එදා මෙන් අද ද එහි වෙනසක් නැත.මේ සිදුවීම් ගොනු කර කිසිම ආගමකට, සංස්කෘතියකට, භාෂාවකට, දේශයකට හෝ පුද්ගලයෙකුට අසාධාරණයක් හෝ පක්ෂපාති බවක් සිදු නොවන ආකාරයට මේ ප්‍රබන්ධය නිර්මාණය කිරීමට උත්සාහ ගත්තෙමි. ස්වාභාවික සංසිද්ධීන් හැරුණු කොට මේ ලොව ඇති එකම බලවේගය මිනිසා හෝ ඔහු විසින් කරන ලද භෞතික නිර්මාණයන් හෝ විශ්වාස මතිමතාන්තර වැනි අභෞතික සිද්ධීන් බව පදනම් කර ගනිමින් යථාර්ථවාදි බවට මෙන්ම ප්‍රායෝගික බවට මුල් තැනක් දෙමින් කරුණු පෙළ ගැස්වීමට මම ගත් උත්සාහයේ සාර්ථකත්වය නිගමනය කළ හැක්කේ මට නොව මෙය පරිශීලනය කරන ඔබටය.",Kumaradasa Balasuriya
පවුරු බැඳි රාජ්‍යය,චීනයේ බොහෝ පෙරැ රදොල බලය පැවැති කාලයේ පැවැති ජීවිත තත්ත්වය මෙය හෙළි කෙරෙයි. චීනයේ එක් කාල සීමාවෙක පැවැති ජන ජීවිතය කෙබඳු ද යන්න දක්වන මෙය එක් අතෙකින් කාල පරිච්ඡේදයෙක ඉතිහාසයෙකි. අනෙක් අතින් බිභත්ස කරුණා හාස්‍යාදි රසවලින් පිරුණු කාව්‍යයෙකි.,භද්‍රජි මහින්ද ජයතිලක
කුමර කොබෙයි,"නිහඬ ගති පැවතුම් ඇති, කෘෂිකර්ම උපාධියක් හිමි ඉන්දිකා සිය දීර්ඝ කාලීන මිතුරිය හා ඇගේ හිතවතිය සමඟ නීතියෙන් සැඟවී සිටින සිය පෙම්වතා, කාලිංග බැහැ දැකීමේ අරමුණින් යන ගමනක කතාවකි මෙය. අධිවේගී මාර්ග, දුෂ්කර අතුරු මාවත් දිගේ උතුරු ඇමෙරිකානු භූමිය මත ඇදෙන ඒ සතියක ගමන ඇයට අධ්‍යාත්මයේ වන වදුළු, ගිරි දුර්ග, මිටියාවත් මුණ ගස්වන්නේය; හදවතේ ගැඹුරද, ජීවිතයේ සෞන්දර්යද කියා දෙන්නේය. සිය පමා වූ විවාහය තුළ තිබූ අවනම්බුව, මංමුලාව, අයාලේ යාම මෙන්ම ගමනෙන් උකහා ගත් ප්‍රමෝදය, මිත්‍රත්වය හා ආත්මීය අර්බුදයක ගැටෙන ඇය කියන කතාව හරහා තමාටද, ලෝකයටද සිනාසෙන්නේ බිඳ වැටුණු ආත්මයක දෝංකාරය අපට ඇසෙන්නට සලස්වමිනි.වඩාත් සංකීර්ණ වර්තමානයක වෙසෙන අපේ පැවැත්මේ නූතන පැතිකඩක් ආකර්ෂණීය මෙන්ම ශෝකාත්මක හඬකින් අපූර්ව ලෙස ගෙත්තම් කරමින්, කොදෙව්වක උපන් මිනිසුන් මහාද්වීපයක් මත අත හරින මෙම නවකතාව, සන්තුෂ්ටිය සොයා යන ලාංකික මිනිස් සමාජයක් අත්දකින ආලෝකය හා අඳුර නිරාවරණය කරන්නේ ජීවිතය යනු මහාද්වීපික ගමනක්ම බව පසක් කරමිනි.",ශමෙල් ජයකොඩි
විතණ්ඩ සමය,"ඉතිහාසය විසින් උජාරුවට ලියා දෙන ලද උදාර ජීවන සැලැස්මක් මේ ටවුමේ ජීව්තයට නැත. ස්වකීය ගැමිමෙන් එය ඉදිරියට ගලා යයි. ටවුමේ වීදි අතුරු විට එකිනෙක හරහා විහිදෙන අයුරින් එක් චරිතයක් තවත් චරිතයකට සම්මුඛ වෙයි. සමිප්‍රදායික ප්‍රභූ සමාජය සමඟ ගැටුමට හා සහවාසයට යන චරිත අතර වෙළෙඳ පවුල්වල හිතුවක්කාර දූපුත්තු ද, පුනරුත්ථාපන කඳවුරුවලින් නිදහස ලබා අලුතින් ජීවිතය අරඹන දේශපාලන සිරකරුවෝ ද, සැමියන්ගේ බයිපාස් සැත්කමි වෙනුවෙන් දිව් කැපකර සම්මාදම් එකතු කරන තරුණ බ්රියෝ වෙළෙඳ හාම්පුතුන්ගේ අවජාත දරුවන් කුස දරන දුවිඩ මෙහෙකාරියෝ ද වෙති. විතණ්ඩාව ඔවුන්ගේ ජීවිත දාහය යි. සහශ්‍රයක් කෙළවර කරමින් මතු වූ බියකරු දේශපාලන අර්බුද මැදින් නාගරික සමාජය හා වෙළෙඳ ප්‍රජාව පශ්චාත් - නූතන ව්‍යාකූලත්වයට හා අවිනිශ්චිතතාවට මුහුණ දෙන සැටි සම්ප්‍රදායික අති නාටකීය කතා රසයෙන් අනූන අසම්ප්‍රදායික නව ප්‍රබන්ධයකට නැඟෙයි.",එරික් ඉලයප්ආරච්චි
"සිත තවම 
තරුණයි","කෙතරම් පංචකාම සම්පත්තිය භුක්ති වින්දත් පිවිතයේ අග භාගය වන විම සියල්ල අත හැර යෑමට සිදු වන බව මෙනෙහි වීම ද අනිවාර්ය වේ. මෙහි එන කතා වස්තුවෙන් කවර පාඨකයෙකුට වුවද, සියල්ල  බෙලසුන් තත්ත්වයට පත් වන තුරු බලා නොසිට ජීවිතයේ මුල් භාගයේ සිට ම නැවත පසුතැවිල්ලක් ඇති නො වන ආකාරයට බුද්ධිමත් ව කල්පනාවෙන් ජීවත් විය යුතු ය යන ආදර්ශය නිතැතින් ම ලබා ගත හැකි වේ. මේ නිසා 'සිත තවම තරුණයි' නව කථාවේ ඉතා ම සරල ව ගලා යන එස්මි හා එඩ්වඩ් සම්බන්ධ කතාව නූතන තරුණ පරපුරම පමණක් නොව වැඩිහිටි පරපුරටද, මහඟු ආදර්ශයක් වෙයි.",හේමන්ත ඩයස්
"Alive: The Story of the Andes Survivors
 
(ජීවතුන් අතර)","ඔවුනගේ ගුවන් යානය කඩා වැටුණේ අහස උසට නැඟි කඳුවලින් වටව ගිය දැවැන්ත ඇන්ඩීස් කඳුයාය මැදදීය. බීරුම් දෙන සුළඟ හිම කැරළිද සමඟ හමා යන්නේ ගත සීතලෙන් හිරි වට්ටමිනි. ඔවුනට සෙවණකට ඇත්තේ තැලී පොඩි වී ගිය යානයේ බඳ කොටස පමණකි. වයින් බෝතල තුනක් හා චොකලට් පෙති කීපයක් හැරුණවිට ආහාරයකට වෙන යමක් නොමැත. මුලින්ම දිවි ගලවා ගත්තවුන් තිස් දෙනෙක් සිටියහ ඊළඟට විසිහත, දහ නවය හා අන්තිමේදී දහසය දෙනෙකි. මේ දිග හැරෙන්නේ දින හැත්තෑවක් පුරා හිම කතරේ අතරමංව ගෙවූ ඔවුනගේ අනුවේදනීය කතාවයි. මනුෂ්‍යයා සතු ඉවසීම ධෛර්යය හා අධිෂ්ඨානයේ කතාවයි.",Piers Paul Read / 	ඉන්ද්‍රාණි කරුණාරත්න
ගෙත්සෙමෙහි  සන්ද්යාව,"ජේසුතුමන් මිහි මත ජීවත් වූ කාලයේ පේරුසලම හා ඒ අවට දේශපාලනය පසුබිම, පරිසරය, ඉතිහාසය හා ජන ජීවිතයද පැහැදිලි කෙරෙන බයිබලයේ ශුද්ධ ලියවිලි ඇසුරෙන් ලියැවුණ ගවේෂණාත්මක නවකතාවකි. මේ නවකතාවේ නාමයෙහි දැක්වෙන ගෙත්සෙමෙනිය වදනෙහි අරුත ""ඔලිව් තෙල් සිඳින සෙක්කුව සහිත පරිසරය"" යන්නයි.",බද්‍රජි මහින්ද ජයතිලක
මිනිස් වටය,නූතන සන්දර්භය තුළ සිංහල කෙටිකතාවට අත්කර ගත හැකි රූපය කුමක්දැයි හැඟවෙන කෙටිකතා මාලාවකි. සමකාලීන තතු සමඟ ඒකාබද්ධ වී උත්ප්‍රාසාත්මක ලෙස ගොඩනැඟෙන නැවුම් කලාත්මක ලක්ෂයන් සමාජය පිළිබඳ නව සිතුවිලි මාලාවක් පාඨකයා තුළ අවදි කරයි. වර්තමාන මිනිසුන්ගේ පැවතුම් ඔවුන්ගේ පරිසරය සහ යුගල ප්‍රතිපක්ෂයන් තුළ තබා විචිත්‍ර වියමන් බවට පත්කර ඇත. සමාජ දේහයේ දේවා භරණ යටින් රුධිර නාලිකා සහ අතුනුබහන් දිස් වෙයි.,එරික් ඉලයප්ආරච්චි
සිව්හෙළයේ සිව්මණ්සල,"ක්‍රි.පූ. 161-137 ත් අතර රාජ්‍ය පාලනය කළ දුටුගැමුණු මහ රජතුමාගේ ඓතිහාසික තොරතුරු පාදක කොටගෙන නිමැවූ පර්යේෂණාත්මක ඓතිහාසික නවකතාවකි. මෙය කුතුහලයෙන් පිරිපුන්ය. එදා යුගය පණ පිහිටුවා නිමැවූවකි. ඉතිහාසය විෂයය හදාරන ඕනෑම මට්ටමක දරුවකු කියැවිය යුතු යැයි සිතෙන්නකි. ගැඹුරුම බස් වහරකින් තොරවැ සිත් ගන්නා ලෙස, ඓතිහාසික බවට ද හානි නොකරමින් නිමවා ඇත. කොටස් දෙකකින් සමන්විත මෙය ඓතිහාසික නවකතාවක් වශයෙන් බෙහෙවින් සාර්ථක නිර්මාණයකි.",සජිත් රෝහිත ලියනගේ
සිලෝනාගමනය,"මෙය 1800 - 1827 අතර දකුණු ඉන්දියාවේ හා ලංකාවේ දේශපාලනය හා ජන ජීවිතය පිළිබඳ නිරීක්ෂණයකි. වෙල්ලෝර් බලකොටුවේ කැන්ඩි මහල් හී ශ්‍රී වික්‍රම රාජසිංහ ගත කළ ජීවිතය ද මෙහි මනාව චිත්‍රනය වේ. සිලෝන් දූපතේ රැඳීම හැර වෙනත් විකල්පයක් නොතිබූ පෘතුගීසි හා ලන්දේසි මිනිසුන් ට ද මෙහි වැදගත් භූමිකාවක් හිමි වී ඇත. බ්‍රිතාන්‍ය යුගය ආරම්භයේ කල්කටාවේ, මධුරාසියේ, බැංගලෝරයේ, කොළඹ, ගාල්ල හා මහනුවර විසුවන් ද මේ ප්‍රබන්ධ වියමනේ කොටස්කරුවන් ය. මෙය යුරෝපීයන් ද, ඉන්දියානුවන් ද සිලෝන් දූපතට ආකර්ශනය වීම පිළිබඳ අධ්‍යයනයකින් සිංහලයන් කවුරුන් දැයි සිතීමට නව දොරටුවක් විවර කිරීමකි.",සුනේත්‍රා රාජකරුණානායක
හරස් පාර,සමාජ පංතීන්ගේ ගම්බද පැවැත්ම හා එහි චලනයන් තුලින් සිදුවන පුද්ගල විපර්යාසයන්  එක් පැත්තකින් ද අනෙක් පසින් නව යටත් විජිත සන්කල්ප තම පංනියේ පැවැත්ම  සදහා න්‍යායාත්මකව භාවිත කරන ඉහළ  සමාජ  පත්තීන්ගේ සට කපටකම් වලට උපක්‍රමශිලීව මුහුණ දෙමින් තම පන්තියේ අයිතීන් දිනා ගැනීමට උත්සහ දරන ගැමි පන්නියක කතාන්දරයයි මේ.,බටුවන්ගල රාහුල හිමි
යක්ශ ගෝත්‍රිකයෝ,"අපේ රටේ ඉතිහාසය අවුරුදු 2500 පැරණියි කියන්න අප පුරුදු වෙලා ඉන්නවා. නමුත් එය වැරදිය. කෙසේ නමුත් වසර 125000 කට වඩා පැරණි ඉතිහාසයක් අපට ඇත.ඒ බව පුරාවිද්‍යාඥයින් සහ මානව විද්‍යාඥයින් කරුණු සොයාගෙන සාක්ෂි ඉදිරිපත් කරලා තියෙනවා. මීට අවුරුදු 125000 පමණ එපිට කාලයකදී දකුණේ වෙරළ තිරය වූ හම්බන්තොට දිස්ත්‍රිකයේ බූන්දල, පතිරාජවෙල, මිනිහාගල් කන්ද වාගේ ප්‍රදේශවලට ආදී හොමෝසාපියන්වරු ගොඩබැස ඇති අතර එතැන් පටන් මෙරටේ මිනිසුන් වාසය කරන්නත් පටන් ගෙන ඇත. මිට අවුරුදු 7000කට පමණ කාලයකදී අපි ඉන්දියානු භූමිකඩෙන් වෙන්වෙලා දූපතක් වූ අතර අපේ අනන්‍යතාවය තව දුරටත් තහවුරු වුණා. ඉන් පසු සාගරයෙන් වට වූ මේ භූමිකඩේ තනිවූ හා තනිවෙච්ච අපි, අපිටම අවේනික සම්ප්‍රධායන්, දැනුම් පද්ධති ගොඩනගා ගත්තා. ඒ නිසා අපේ දේශියත්වය අපට ආවේණික ලෙස ගොඩ නැගුනා.",මිරැන්ඩෝ ඔබේසේකර
මිහි කතර කතර ගිනි ගනී.,"සුපිරි යයි ප්‍රචලිත විද්‍යා තාක්ෂණය අභ්‍යවකාශතරණයට යොදා ගත් මිනිසුන් හා ඔවුන් ගේ බන්ධුන් වශයෙන් සැලැකෙන හෝ නො සැලැකෙන පිටිසක්වල විශ්ව ජීවීන් අතර උද්ගතවන ගැටුම් හුවා දක්වා අද්භූත ජනනය උදේසා රචිත හිතලූ කතා විද්‍යා ප්‍රබන්ධ සාහිත්‍යයේ මූලිකංගයක්ව පවතනා මේ සමයේ විද්‍යාත්මක ප්‍රබන්ධකරණය හුදු අභව්‍යත්වයෙන් මුදවා, යථාර්ථාවබෝධයට මග පෑදීම කාලීන හා කාලෝචිත අනිවාර්යත්වයකි. රචකයා ගේ ප්‍රයත්තය විය යුත්තේ මිහි මඩලෙන් පරිබාහිරත්වයට අමතරව මිහි තලයේ ප්‍රචලිත ස්වාභාවිකත්වයේ චමත් කාරය හා සොබා දහමට එරෙහිවීමේ අවධාරණයෙන් රසික සත්තානයේ සංවේදිතාවය වින්නැහි - ද උද්දිපනය කිරීමයි. සත්‍යාර්ථය හැම විටකම මිථ්‍යාර්ථයට වඩා අසිරිමත් බැවිනි. ",පේමදාස අලවත්තාගොඩ
නාග රාක්‍ෂ,පාසල් වියේ සිට ඇරඹෙන කුළුඳුල් ප්‍රේමයකට ප්‍රමුඛතාව දෙමින් තම සදාදරණීය දෙමාපියන්ගේ බලවත් ව්රෝධය තුට්ටුවකටවත් මායිම් නොකොට හිතුවක්කාර විවාහයකට එළඹෙන කන්ද උඩරට සුරූපී යුවතියක වන පූජනී තම සැමියාගේ දුෂ්ට හා මුග්ධ චර්යා රටාවෙන් කුටුම්භය පමණක් නොව සියලු අනුභූතියෙන් පැතූ සිරියහනද බුර බුරා නැගෙන අපේක්‍ෂා භංගත්වයේ රුදුරු ගිනිදැල්වලින් දැවි දැවී ගිනියම් වෙන තියුණු කටුයහනක් කරගනී. තමා ඝාතනය කිරීමේ දුෂ්ට හා පාපතර චේතනාවෙන් සන්නද්ධව සිටි ඔහුගේ අකල් වියෝවෙන් විධවාවක වී කඳුළු බොමින් සිටි පූජනී නවමු සරණ බන්ධණයක විසිතුරු අපේක්‍ෂාවන් තුරුළු කොට ගෙන අහිංසක මොනර කිරිල්ලියක සේ තම ආත්මගත සහෘදයාණන්ගේ තුරුලට තටු සලා ඉගිලෙන ආකාරය සුන්දර සිනමා සිත්තමක් ලෙස ඔබේම කඳුළු බිඳුවලින් ගෙත්තම් කර කඳුලින් බොඳවූ දෑසින් කියවීමට 'නාග රාක්‍ෂ' ඔබ දෝතට පිරිනමයි.,තිලක කුඩාහෙට්ටි
මහ දඹරන් බුදු පිළිමය(The solid Gold Buddha),"තාක්ෂණ ඥානයෙන් හෙබි බර්නාඩ් මිලර්ට සිය ජීවිතයේ ඇළුම් කළ සියලු දේ අහිමි වෙයි. බිරිඳ ගුවන් යානා අනතුරකින් මිය ගිය අතර, ආදරණීය පුතු මාරාන්තික රෝගයකට ගොදුරු වෙයි. ඒ අතර ඔහුගේ රැකියාව අහිමි වෙයි. අවසානයේ පුතු රැක ගැනීම අපේක්ෂාව කොට ගන්නා ඔහු පුතුගේ රෝගයට ප්‍රතිකාර සඳහා පවුම් මිලියන පහක අවශ්‍යතාව පිරිමසා ගත හැකි ක්‍රමයක් සොයා යයි. ඒ අතර තායිලන්තයේ මහ දඹරන් බුදු පිළිමයක ඉව වැටෙන ඔහු තම තාක්ෂණික දැනුම උපයෝගි කොට ගෙන පිටතින් පිළිමයට හානියක් නොවන පරිදි අවශ්‍ය දඹරන් ප්‍රමාණය ලබා ගැනීම සඳහාසැලසුම් කරයි. ඒ සඳහා අවශ්‍ය පිරිස් හා සම්පත් සූක්ෂමව උපයෝගී කොට ගනිමින් ඉතා සැලසුම් සහගත ලෙස, පොලිසියේ ඇසටද වැලි ගසමින් තම අරමුණ ඉටු කොට ගත් ආකාරය මෙහි තේමාව වෙයි. මනුෂ්‍යත්වයේ අසරණ බව, ඒ හමුවේ මිනිසුන් කළයුතු, නොකළ යුතු ඕනෑම දෙයකට පෙළඹෙන අයුරු කලාත්මකව කියා පෑමට ගත් උත්සාහයක් මින් පිළිබිඹු වෙයි.",W. H. Canaway
දෝනා නැස්සිහාමිනා,"මෙම නවකතාවෙන් ඉදිරිපත් කිරීමට උත්සාහ ගෙන ඇත්තේ, බ්‍රිතාන්‍ය යටත් විජිත යුගය තුළ සමාජ පරිණාමයෙහි ලා බුදු දහම බලපෑම තුළින් නිර්මාණය වීමට උත්සාහ ගැනුණු අපූරු ශිෂ්ටාචාරයක් හෙළිදරව් කිරීමට ය.ලංකා ඉතිහාසයේ බ්‍රිතාන්‍ය යුගයේ උඩරට පැවති බටහිර (ඉංග්‍රීසි) සදාචාරයට වඩා අර බුදු දහමේ  බලපෑමත් සමඟ, පහතරට පැවති බටහිර ශිෂ්ටාචාරය කෙරෙහි ඇති කළ බලපෑම අපූරු දසුනක් වූ බවයි.",බන්දුපාල ගුරුගේ
රකුසා පිළිසිඳ,මේ නවකතාවට පාදක වී ඇත්තේ 77න් පසු එළැඹි 88-89 භීෂණ සමයෙන් අවසන් වූ කාල පරිච්ඡේදය යි. මේ කාලය තුළ 56න් පසු බිහි වූ උගතුන් ගේ පරපුරෙහි ඇතැමුන් ඉණිමගේ ඉහළට යනු වස් සිය හෘදය සාක්ෂ්‍ය කැප කළ නිවටයන් බවට පත් වූ සැටිත් තවත් ඇතැමුන් බල ලෝභයෙන් මඬිනා ලද අවස්ථාවාදි අධමයන් බවට පත් වූ සැටිත් මෙහි ඇති කතානායක විශ්වවිද්‍යාල ආචාර්යවරයා මඟින් මෙන් ම උපකුලපතිවරයා මඟින් ද කතුවරයා පෙන්වා දී ඇත. අමානුෂික භීෂණය විසින් උපකුලපතිවරයා බිල්ලට ගන්නා ලද අතර එය කතානායකයා යළි යථාභූත ඥානයෙන් කටයුතු කිරීමට යොමු කර ඇති බව පෙනේ. ඒ අමානුෂික භීෂණයෙන් තරුණ පරපුර බේරාගැනීමට කටයුතු කරන්නේ මුල සිට ම පරාර්ථයෙන් මෙහෙයවන ලද විප්ලවවාදියකු වූ බෝධිසත්ව ගුණෝපේත සේන නමැති චරිතය යි. අවසානයේ දී ඔහු ඒ සඳහා සිය ජීවිතය ද කැප කරයි.,Ashoka Amarathunga
අරවින්දය,"වෛද්‍යවරයා යනු රෝගයේ අයිතිකරුවා හෝ ආරක්ෂකයා නොව රෝගියාගේ ආරක්ෂකයා හා අයිතිකරුවායි. රෝගියා වෛද්‍යවරයාගේ සදාකාලික සිරකරුවා ද නොවෙයි. නිරෝගී බව පතා තමා වෙත එන රෝගියාට වෛද්‍යවරයා මවක විය යුතුයි. උමතු පාලකයින් සිතනවා සුරාව, සූදුව, වෛශ්‍යාව රාජ්‍යයකට ආභරණයක් කියා පරාභවයට හේතුවන මෙවන් අර්ථ ගැන්වීම් තුළින් රටවැසියන් මුළා කොට, මහලුව මැරී වැටෙන තුරු ම සිංහාසනාරූඪ ව පංචකාම සැප විඳින්නටත්, සතර වර්ගයේ පරම්පරාවන් පෝෂණය කරන්නටත් ඔවුන් ගන්නා උත්සාහය සදාචාර සම්පන්න ලෙස දකින්නට මෝඩ රටවැසියාත් පෙලඹෙනවා. කවරාකාරයෙන් හෝ සුඛෝපභෝගී ජීවිත ගත කිරීම පාලකයාගේ ශුද්ධ අයිතියයි. ඔවුන්ට මුළාවීම රටවැසියාගේ පරම යුතුකමයි.",සෝමා ජයකොඩි
අහම්බකාරක,"අහම්බකාරක මඟින් ජීවිතයේ අහම්බමය ස්වභාවය ගවේෂණය කරන්නේ අහම්බය ඉරණම සේ ගත් පරම්පරාවක් සහ රටක් සංස්කෘතික ගවේෂණයක් ද සමගය. කුමකින් කුමක්වේදැයි නිශ්චිතව කියන්නට ඉඩ නොදෙන කතාකීමේ ශිල්ප ක්‍රමයකින් යුතු මේ කෘතිය ඉතා නාට්‍යමය නවකතාවකි. එක්තරා යුගයක ආධ්‍යාත්මය ගැන ගවේෂණයකි. චර්ම වර්ණ, දේශසීමා ආදිය ඉක්ම වූ ආදරයක සහ මිත්‍රත්වයක කතාවකි. ",ලියනගේ අමරකීර්ති
අදිසි නදිය,"මායාරූපී ප්‍රබන්ධය, අධිතාත්වික පරිකල්පනය, වීරාඛ්‍යානය, දේශපාලන සහ විද්‍යා ප්‍රබන්ධ යනාදී සාහිත්‍ය ශානර ඔස්සේ ගලා බස්නා මෙය කුතුහලාත්මක බවින් පිරි සුපාඨනීය කියැවීමක් බවට පත්වෙයි. එසේම මානවවාදී ධීරවීර පුද්ගලයන් හා අදූරදර්ශී අධිපතිවාදී පාලකයින් අතරේ පවත්නා නිරන්තර අරගලය ද  නිරූපණය වෙයි.",කපිල කුමාර කාලිංග
කුඹල්මැණ්ඩිය,"මේ නවකතාව රසවිදිමින් ඔබට සරල සුන්දර කුඹල් ගමකට පිවිසිය හැකිය. එහි වළං හදන දිළිඳු , සුන්දර මිනිසුන් සමූහයක් ඇසුරු කළ හැකිය. කළා හැකියාවන්ගෙන් පොහොසත් ඔවුන් දෙපයින් නැගී සිටීමට ගන්නා සාමුහික ප්‍රයත්නය විස්මයෙන් අත්විදිය හැකිය. ඔවුන් සදාකාලිකව සිය හදවත්හි යටපත් කරගෙන සිටින මහා වේදනාවන් හමුවේ කම්පා විය හැකිය. ජීවිතය දෙස නව මිනිසකු ලෙස හැරී බැලීමට සහෘදයා පොලඹවන , රස වින්දනයේ නිම්වළලු පුළුල් කරවමින් මිනිස් ගුණ සුවද දනවන කලාත්මක නිර්මාණයකි.",ණසිංහ හෙට්ටිආරච්චි
මරණයේ දොරටුව අබියස සිටි මිනිස්සු,"1939 සැප්තැම්බරයේ පෝලන්තය ආක්‍රමණය කළ ජර්මානු හමුදාවෝ යුදෙවුවන්, දේශපාලන විරුද්ධවාදීන්, හා ආරිය නොවන ජාතීන් ඝාතනය කිරීම සඳහා විවිධ පළාත්වල විධ කඳවුරු සහ ඝාතක කඳවුරු ස්ථාපනය කළහ. ඒ ඒ අතුර ප්‍රධානතම වධ කඳවුර වූයේ අවුය අවුෂ්විට්ස් කඳවුර නම් කොට තිබුණේ මරණයේ කඳවුර ලෙසිනි. එහි ප්‍රධාන පිවිසුමේ ආබයිට් මක්ට් යනුවෙන් සඳහන් විශේෂ වැකියක් විය. එහි අරුත 'වැඩ කිරීමෙන් නිදහස' යන්නයි. 1941ත් 1945ත් අතර කාලයේ අවුඡීවිට්ස් කඳවුරට පැමිණි සිරකරුවන් සංඛ්‍යාව මිලියන 1.3 ක් විය. ඉන් මිලියන 1.1  ක් ඝාතනය කෙරිණි. ඔවුන්ගෙන් සියයට අනූවක් යුදෙවුවෝ වූහ. 1945 ජනවාරි 27 දින සෝව්යට් හමුදාවම කඳවුර නිදහස් කර ගත්හ. එය නිදහස ලබා 70 වසරක් පිරුණේ  2015 දීය. එහි සිරගතව සිටි රටවල් 19කට අයත් පුද්ගලයන් 300ක පමණ පිරිසක් එදින පැවැති සැමරුමට සහභාගී වූහ. මරණය පෙනී පෙනී එහි ගෙවූ සමයේ තමන් ලද අත්දැකීම් මාධ්‍ය හා බෙදා ගන්නට මෙම පිරිස පසුබට නොවූහ. ",ප්‍රියන්ජන් සුරේෂ් ද සිල්වා
අපරාජිත,"පළමුවන හා දෙවන ලෝක සංග්‍රාමයන් අතර වූ කාලපරිච්ඡේදයේ ඇරඹෙන මෙම කතා පුවතෙහි බොහෝ සිද්ධීන් සත්‍ය ය. වත්පොහොසත්කම් හා කුල භේද පසුබිම් කොටගත් හා විස්මිත ආර්ථිකයකින් හෙබි එසමයෙහි සමාජය ග්‍රාමීය හා අසාක්ෂර විය. එහෙයින් බහුතරයක් සාක්ෂරවූ මෙසමයෙහි ද බොහෝ දෙනෙකු හට නුහුරු නුපුරුදු වචනයක් වූ ""ක්ෂතිය"" පිළිබඳව එකල උගතුන් පවා දැන නොසිටියහ. මනෝවිද්‍යාව හා මනස් චිකිත්සාව පිළිබඳව නොකිවමනාය. එහෙයින් ගැඹුරු වාග්විෂයාතික්‍රාන්ත චිත්තවේගීය කම්පනයකට පාත්‍රවන සංවේදී බාල දරුවා වටහා ගැන්මෙහි ලා අපොහොසත්වන එකී සමාජය සාම්ප්‍රදායික පිළිවෙත් අනුගමනය කරමින් එකී දරුවා දුකින් වේදනාවෙන් පෙළෙන අයුරු බලා සිටී. තැන නොතැන හෝ කාලවේලාව හෝ නොබලා නැවත නැවතත් නොනවක්වා මැ ඔහු හඹා එන එකී මානසික පීඩනය හා ප්‍රකාශ කැරැගත නොහැකි වේදනාව අසාමාන්‍ය හා කුරු ලෙස ඔහු පෙළා, අතාත්වික යැයි පෙනී යන හැසිරීම් කරා ඔහු මෙහෙයවයි. ගැඹුරු අගාධර්යය රික්තයක් වූ ඔහුගේ ජීවිතයට සැනසුම ශාන්තිය ළඟාකැර දීමට අසමත් නිදිලොව ද එම කුරිරු චණ්ඩ මාරුතයෙන් කැළඹී කැකෑර් ව්‍යාකූල වෙයි. හේතුඵල වටහාගැන්මෙහි අසමත් අහිංසක, සංවේදී දරුවා එම සියලුම අනුවේදනීය, සානුකම්පිත දුක්දොම්නස් තුළින් පියනගන අයුරු නිරූපනය කරන මෙම අසාමාන්‍ය පුවත පාඨකයා දුලබ අදහාගත නොහැකි අනභතීන් කරා කැඳවාගෙන යයි.",Ben Rasnek
මළ බැදි අමා දිය,"පණකෙන්ද රැකගැනීමට දඟලන සමුපකාරික මුඩුක්කු ජිවිතයම, එය පුරෝකතනය කරන සූත්‍රධරයා බවට පත්වෙයි. කතුවරයා විසින් මේ නවකතාව සඳහා නව හැඩතලයක් නිර්මාණය කර ගනු ලබන්නේ එකම වියමනකින් බැඳී සිටින නිර්නාමික චර්ත ගණනාවක් පාත්‍ර වර්ගයා ලෙස යොදා ගනිමිනි. නවකතාවේ අවියෝජනීයව ඉස්මතු වන සෝපාහාසය නම් උග්‍ර  මූලධර්මවාදී හින්දු බැතිමතුන් දැඩිව යාවත්කාලීන කැර ගන්නට උත්සාහ දරන ""මාධි"" නම් ශික්ෂා පදයයි. එහිදී චාරිත්‍රානුකූල අවශ්‍යතාව පවා ඊට දෙවෙනි වෙයි. මෙනයින් ""මාධි"" ව්‍රතය සමාදන් වූ අයෙකුගේ පවිත්‍රතාව බිඳීයන්නේ අපිරිසිදු කුලහීන ""ප්‍රාණකරයෙකු"" මුලිච්චි වීමෙනි. නියං සමයකදී පවා තම ආගමික මිථ්‍යාව කඩ නොකරන හින්දුන් අතරේ ජමුනා සහ ඡායා යන දෙසෝවුරියෝ තම හුදකලා ජීවිතවලට සහනයක් සොයා පිදුරු ගහක වුව එල්ලෙන්නට වෙර දරන  අයුරු මෙයින් චිත්‍රණය වෙයි. ",ගුණතිලක මැටියගනේ
"The Legends of Khasak
(ග්‍රාමාරණ්‍යයේ ආගන්තුකයා)","පල්සාට් කඳුකරයේ සැඟවී තිබෙන නාගරික දූෂණයට ලක් නොවූ සුන්දර ගම්මානයක් වන 'ඛසාකය' වෙත රවි නම් මානවකයා අබිනික්මන් කරන්නේ නාගරික ජීවන රටාව පිටුදකිමින් ආත්මයට යම් සිසිලක් ලබා දෙන්නටය.පුරාවෘත්ත, දේවකතා, ජනකතා, මිථ්‍යා විශ්වාසවලින් පෙඟුණු ධසාකයේ අහිංසක ළමා පරපුරට නව දැනුම ලබා දෙන්නට ඔහු දරන උත්සාහය ප්‍රශංසනීය යි. එහෙත් ඒ සමාජයේ දක්නට ලැඛෙන තරගකාරිත්වය, කුසගින්න, කාමය, ඉරිසියාව, නූගත්කම, නිලධාරිවාදය ආදි පොදු මනුෂ්‍ය ගුණාංග විසින් ඔහු ද ගොදුරු කරගන්නවා. ඔහු සෙවූ කෙම්බිම ඔහුගේ ම ආත්මයේ සොහොන්පිටිය බවට පත්වන තුරුත් එහෙත් ඔහුට මේ පසල් දනව්ව හැර පියා සුපුරුදු සමාජයට අවතීර්ණ වන්නට දෛවය ඉඩ දෙයිද.",O. V. Vijayan/ ගුණතිලක මැටියගනේ
ඈත අතීතයට ගිය ඇමෙරිකානුවා,"දහනවවන සියවසේ ඇමෙරිකාවේ විසූ හෑන්ක් මෝගන් නම් තරුණයා යම් කිසි අද්භූත ආකාරයකට හයවන සියවසේ එංගලන්තයේ ආතර් රජුගේ කාලයේ  ""පහළ වෙයි"". නවීන නිදහස් මතධාරී ඉතාම දක්ෂ කාර්මිකයකු වන හෙතෙම අතිශයින් සම්ප්‍රදායානුකූල ආගමික වැඩවසම් ක්‍රමයක් සහ ඒකාධිපති රජකු යටතේ පැවැති නොදියුණු ආර්ථික හා සමාජ රටාව ක්‍රමයෙන් වෙනස් කරයි. ඔහුගේ නවීන තාක්ෂණික විද්‍යාත්මක ශිල්පීය ක්‍රම හයවන සියවසේ ප්‍රබල මිථ්‍යා මතධාරීන්ට පෙනෙන්නේ ප්‍රාතිහාර්ය ලෙසිනි. අහසට පොළොව මෙන් වූ එම සියවස් දෙකේ සංකලන හා ගැටුම් රාශියක්හ ටගනී. අවසානය පාඨකයා කිසිසේත් අපේක්ෂා නොකරන්නකි. තවද ඒ යුගයේ දරුණු වැඩවසම් ක්‍රමය හා කෲර වහල් සේවය ඔහුගේ නිර්දය විවේචනයට භාජන වේ.",Mark Twain/ රාණි සේනාරත්න රාජපක්ෂ
නැතුව බැරි මිනිහෙක්,"වර්තමාන ලංකාවට නැතුව බැරි දේශපාලන මිනිසා සම්බන්ධ විකල්ප කිසිම ස්ථිර ප්‍රතිපත්තියක් නැති, කවර මොහොතක හෝ එළියට පනින්නට ඉඩ ඇති ජාතිවාදී රාක්ෂයෙකු ඇතුළේ සඟවා ගත් පිරිමියා හෝ ඒවාට යම් යම් අන්දමින් විරුද්ධ අනෙකා අප ආදරයෙන් තෝරන්නේ කවුද? වර්තමාන ලංකාවට නැතිව බැරි ආර්ථික මිනිසා සම්බන්ධ විකල්ප ඕනෑම දේශපාලන දෘෂ්ටිවාදයක් නියෝජනය කරන රාජ්‍යය සමග ඩීල් දමන ආර්ථික-පාතාලයා සහ ඔහුට යම් යම් අන්දමින් වත් විරුද්ධ අනෙකා. අප ආදරයෙන් තෝරන්නේ කවුද? වර්තමාන ලංකාවේ නැතුව බැරි තාත්තා සම්බන්ධ විකල්ප නිවැරදි යැයි තමාට පෙනෙන ෆැන්ටසිය තුළ දියණිය සිර කර ඒ සිහිනයේ යතුරද සඟවන තාත්තා සහ ඔහුට එක එක මට්ටමින් වෙනස් අනෙකා අප දෙපා වැඳ පිළිගන්නේ කවුද? ",රාජිත දිසානායක
"Only Love Is Real (ජන්මයෙන් ජන්මය)


","අප උපදින්නේ තනිව ම ය.මිය යන්නේ ද එසේමය. එහෙත් අපේ දෙමාපියන්, සොහොයුරු සොහොයුරියන්, ඥාතීන් සහ මිතුරු මිතුරියන් සසර ගමනේ දී කී වරක් හමුවන්නට වෙන්වන්නට ඇද්ද? සසර ගමන පුරා ම අපි විවිධ සම්බන්ධකම් ඇතුව ගමන් කරමු. වරෙක ඔබ පෙමිවතාය. තවත් විටෙක ඔහු පියා හෝ ඉපදී ඇත. සොහොයුරෙකු ලෙස පෙම්වතුන් පෙම්වතියන් වරෙක අඹු සැමියන් ලෙසද තවත් වරෙක මව - පුතු ලෙස ද තවත් ජන්මයක සොයුරු සොයුරියන් ලෙස ද ඉපදී සිට ඇත. එහෙත් ඔබ එය නොදනියි. දැක පුරුදු බවක් ඇති කඩවසමි තරුණයා ජන්ම ගණනාවක ඔබේ ම ආදරවන්ත ස්වාමියා ව සිට ඇත. ජාති ජාතිත් අත්වැල් අල්ලාගෙන ආ-ගිය ගමන් ඔබට එක්වර ම මතකයට නාව ද ඔහුගේ එක් ස්පර්ශයකින්ම ඒ සියල්ල සිතට දැනෙයි. කටහඬ පමණින් සිත ඔහු හඳුනා ගනියි.",Dr Brian L. Weiss / තොම්සන් ඒ වැන්දබෝනා
THE FIST OF GOD (දේව හස්තය),"සදාම් හුසේන් කුවේටය ආක්‍රමණය කළ පසු ඔහු පළවා හැරීම සඳහා ඔහු සතු යුද බලය ගැන තක්සේරුවක් ලබා ගැනීමට ජෙරිකෝ නමින් හැඳින් වූ නොදුටු ඔත්තුකරුගේ සේවය ඊශ්‍රායලය හරහා ලබාගත් බ්‍රිතාන්‍ය-ඇමෙරිකා සංධානය ඔහු ලබාදුන් තොරතුරුවල නිවැරදි භාවය අනුව, ඔහු සදාම්ගේ රජයේ ඉහළ නිලධාරියකු බව සොයාගනිති. කුවේටයෙන් ඉවත් වීමට අවසාන දිනයක් ලබා දී තිබියදීත් තම සතු යුද බලය, බටහිර හමුදා පැරදවීමට ප්‍රමාණවත් නොවන බව දැන දැනම, ඒ ගැන නොසලකා දිගටම කුවේටයේ රැඳී සිටිමින්, තමන් සතුව ""දේව හස්තය"" ඇති නිසා මෙවර බටහිරට පාඩමක් ඉගැන්වීමට ඉඩ ලැඛෙන බව සදාම් තම සමීපතමයන්ට පවසා තිබූ බව දැනගත් පසු, මෙය නිසැකයෙන් ම විෂ වායු හෝ විෂ බීජ වලට වඩා භයානක අවියක් බව අනුමාන කරන බ්‍රිතාන්‍ය-ඇමෙරිකා සංධානය එය තබා ඇති ස්ථානය සොයා ගැනීමට හා එය විනාශ කිරීමට ගන්නා උත්සාහය මෙහි විස්තර කෙරේ.",FREDERICK FORSYTH / ආනන්ද සෙල්ලහේවා
"Up From Slavery
(බිඳුණු මිලංගු)",මේ එක් මිනිසකුගේ කතාන්දරයක් පමණක් නො වේ. මායිම් නො මැති ව මහපොළොවත් සත් සමුදුරත් හරහා දිවෙන මනුසත්බවේ කතාන්දරය යි. ධෛර්යවන්ත බවේ කතාන්දරය යි. මේ චාරිකාවේ ඔබටත් යෙදෙන්නට හැකි දැයි බලන්න. අවසන ඔබේ හිතට ඇවැසිම ඔසුවක් ලැබී තියේවි. ඒ අන් කවරක් හෝ නො වේ දිරිය යි.,"

Booker T. Washington / පාලිත ජයකොඩි"
විස්මිත සිහින දකින්නා,"සිහිනය හැම දෙයක්ම සාමාන්‍ය විදියට සිද්ධ වුණා නම් ඉරණම කියන්නේ විකාරයක් බොරුවක් කියන මතයේ ඉඳිමින්ම ඔබ ඉරණම තුළම ජීවත් වේවි. ඉරණම වෙනස් කරන්න පුළුවන් එකම එක විදියකින් විකරයි. ඒ, ඉරණම ලියනු ලබන හස්තයට වඩා බලවත් හස්තයකින් විජය දේශය නමුත් අපට වුණේ විශාල අත්වැරැද්දක්. ලංකාවේ ඒ කාලේ ඇත්තටම එහෙම මෙහෙයුමක් ආරම්භ වුණා. අදටත් ක්‍රියාත්මක වෙනවා. ඔවුන් සුපිරි මිනිසුන්ව නිර්මාණය කළා, නමුත් ඒ ජාන තාක්ෂණයෙන් නෙවෙයි, වෙනත් තාක්ෂණයකින්. ඒත් ලොකුම විහිළුව තමයි ඒ තාක්ෂණය වසර දහස් ගණනකට කලින් නිර්මාණය කළේ සහ ඔවුන්ට ඉගැන්නුවේ අපිම වීම. අදිසි අව්ය තරප්පු පෙළින් බැස ආ ජූල්ස් වර්න් විෂ්මයට පත් දෑසින්, තමා ඉදිරියේ සිටින තරුණයාගේ ඇඳුම් පැළඳුම් හා හැඩරුව දෙස බලාගෙන නිමේෂයක කල්පනාවක නිමග්නව සිටියේ ය. එහෙත් එහි වූයේ ටොම් බලාපොරොත්තු වූ විශ්මය නොවේ. ඔහු ඊට හේතු සොයන්නට මත්තෙන් ඒ මහා ප්‍රබන්ධකරුවාගේ මුවින් පිට වූ වචන දෙක කාලයාත්‍රිකයාව විස්මයෙන් අළලවන්නට සමත් විය.",දමිත නිපුණජිත්
Master of the Game (දියමන්ති දඩබිම),"දුප්පත්කමින් මිදීම සඳහා දකුණු අප්‍රිකාවේ දියමන්ති සොයා යන තරුණයෙකුගෙන් දහනව වන සියවසේදී ආරම්භ වන මෙම කතාන්දරය විසිවන සියවසේ දෙවන අර්ධය කරා දිවයන අතර ධනය වෙනුවෙන් මුල් යුගයේදී එළිපිට කෙරුනු බලුපොර පසුකාලීනව සදාචාරයට මුවාවී අධ්‍යක්‍ෂ මණ්ඩල රැස්වීම් වලදී අටවනු ලබන නූසූත්තර බවට පරිවර්තනය වන අයුරුද, බටහිර බහුජාතික සමාගමක ආරම්භය සහ ඇතුලාන්තය මෙසේ යයි බටහිර ලේඛකයෙකුගේම පෑනෙන් (පැතලි චරිත සමූහයකින් වුවද) කියා පාන අයුරුද, දියමන්ති සොයා යෑමේදී මුහුණ පාන්නට සිදුවන බිහිසුනු කුමන්ත්‍රණ, අනතුරු, සහ පළිගැනීම්ද මෙම කෘතිය ඔස්සේ හෙලි වේ.",Sidney Sheldon / පූජිත කරුණාරත්න
නාසි අලුගෝසුවෝ,"ජර්මනිය නිසැකවම පරාජය වන බව යුද්ධය අවසන්වීමටත් පෙර අවබෝධ කරගත් ඉහළම නාසි නිලධාරීන් කීප දෙනෙකු සියදිවි නසා ගත්හ. තවත් සමහරෙකු යුද්ධය අවසන් වීමත් සමඟම වෙස් මාරු කරගෙන රහසිගතව ජර්මනියෙන් පැන ගත්තේ, තමන් විසින් කරල ලද ම්ලේච්ඡ අපරාධ සඳහ ශිෂ්ට සම්පන්න ලෝකයෙන් ලැබෙන දඬුවම අවබෝධ කරගැනීම නිසා විය හැකියි. එසේ පැන ගත් ඔවුන් වෙනත් රටකට සංක්‍රමණය වී යුදෙව් ජාතිකයින්ගෙන් කොල්ල කා ගත් ධනයෙන් සුඛෝපභෝගී ජීවිත ගත කළහ. එහෙත් පසු කලකදී එසේ සැඟවී සිටි අයික්මාන් වැනි අපරාධකරුවන් කීප දෙනෙකු අත්අඩංගුවට ගෙන දඬුවම් පමුණුවීමට මිත්‍ර පාක්‍ෂික රටවල් සහ ඊශ්‍රාලය සමත් විය. එමෙන්ම ව්‍යාජ නම්වලින් ජර්මනියේම සැඟවී සිටි නාසි නිලධාර්න් රැසක්ද සිටියහ. ඔවුන් අතරින් සමූලඝාතන සහ යුද අපරාධවලට සම්බන්ධ විශාල පිරිසකට නඩු විභාගවලින් පසු දඬුවම් විඳීමට සිදුවිය. තවත් පිරිසකට අත් වූ ඉරණම කිසිවකුට වත් සොයාගැනීමට නොහැකි විය.","Nimal Dissanayaka
"
Interview with India (භාරතය ගිනිගනී),"ලෝකයේ විශාලතම ප්‍රජාතන්ත්‍රවාදී රාජ්‍යය ඉන්දියාවය. භූමි ප්‍රමාණයෙන් එය ලෝකයේ සත්වැනි ස්ථානය ගනී. ජනගහනයෙන් දෙවැනි වන්නේ චීනයට පමණි. ප්‍රධාන භාෂා පහළොවක්, ප්‍රාදේශීය භාෂා විසිහතරක්, ප්‍රධාන ගෝත්‍ර භාෂා විසිදෙකක් සහ ගෝත්‍ර අනු භාෂා අටසිය හතළිස් පහක් ඉන්දියාව පුරා භාවිතා වන බව සොයාගෙන ඇත. ඉංග්‍රීසි භාෂාවද යහමින් භාවිතා වන අතර, මල භාෂාවක් වූ සංස්කෘතියද ආණ්ඩුක්‍රම ව්‍යවස්තාවට ඇතුළත්ය. හින්දූන් ප්‍රධාන කුල හතරකට අයත් වන අතර, එම කුලද උප හෝ අනුකුල හාරදහසකට පමණ බෙදී ඇති බව කියවේ. ඒ අතරම කිසිදු කුල ධූරාවලියට අයත් නැති (හජන) හින්දූන්ද කෝටි පහකට අධිකය. හින්දු, සීක, ජයින, බෞද්ධ, ක්‍රිස්තියානි, කතෝලික, සොරොස්තියන් වැනි ප්‍රධාන ආගම්වලට අමතරව ගුප්ත ඇදහිලිද අප්‍රමාණය. එවන් සුවිශේෂී රටක නිදහස පතා ගෙනගිය ලේ වැගිරුණු අරගලය අවසාන වෙත්ම මහා ඛේදවාචකයක් බවට පත්වීම සහ ඊට හේතුකාරක වූ සමාජ පරිසරය අලළා මෙම ග්‍රන්ථය ලියා ඇත.",Margaret Bourke White
The Bookseller of Kabul (පොත්හලේ සුල්තාන්),"වසර විස්සකටත් වැඩි කාලයක් පුරා සුල්තාන් කාන්, බලඅධිකාරීන් සමග ගැටෙමින් කාබුල් නගරයේ පොත් වෙළෙඳාමේ යෙදෙයි. එකී පොත් වෙළෙඳාම හේතුවෙන් පොලිසියට කටඋත්තර දෙන්නට ඔහුට සිදු වෙයි. අත්අඩංගුවේ පසුවන්නටත් සිරබත් කන්නටත් ඔහුට සිදු වෙයි. පොලිසිය ඔහුගේ පොත්පත් නගරයේ වීදියේ ගොඩගසා ගිනිලයි.",Åsne Seierstad  / අනුර කේ. එදිරිසූරිය
Traitor's Daughter (ද්‍රෝහියාගේ දියණිය),"එක් පුද්ගලයකුගේ ජීවිතය තුළ දී අත්විඳිය හැකිදැයි ඇදහිය නොහැකි තරමේ දැවැන්ත අත්දැකීම් සමුදායක් කැටි කරගත් මෙම කතාන්දරය, මායාවී සිදු වීම්, උද්වේගකර අවස්ථා, විචිත්‍ර චරිත, රමණීය වර්ණනා ආදි ප්‍රබන්ධ කෘතියක ගැබ් වන සියලු ගති ලක්ෂණ වලින් පෝෂිත වුවද ප්‍රබන්ධයක් නොව සැබෑ ජීවිතයක් හා බැඳුණකි.",Inna Aleksandrovna Prohorova / සරෝජ් පතිරණ
Daddy-Long-Legs (දඬු දිග අප්පච්චි),දහ අට හැවිරිදි ජෙරුෂා ඇබොට් මෙනෙවියට තමා හැදුණු වැඩුණු අනාථ මඩම හැර අන් කිසි අනාගතයක් ගැන නිනව්වක් නැත. එහෙත් ඇගේ වාසනාව කැරකෙන්නේ එක් කැපකරු මාපිය භාරකරුවෙක් ඇගේ උසස් අධ්‍යාපනය වෙනුවෙන් සියලු වියහියදම් දරන්නට ඉදිරිපත් වන තැනටය. එහෙත් ඒ කොන්දේසි දෙකක් මතය. එකක් ඔහු තමා කවුද කින්ද මන්දැයි හෝ හඳුනාගන්නට හෝ ඉදිරිපත් නොවෙයි. දෙවැන්න ඇය විසින් නොවරදවා මාස්පතා ඔහුට ලියුමක් ලිවිය යුතුය යන්නයි.,Jean Webster
Talk about a tight Squeeze (උල්කාශ්මියෙන් පැමිණි විකෘති ජීවියෝ),ජැක් කුඩා කල සිටම තාරකා ගැන මෙන්ම පිටසක්වළ ජීවින් පිළිබඳ උනන්දුවක් දැක්වූවෙකි. ඔහුගේ අසල්වැසියා ද අද්භූත අයකු වන අතර ඔහු පිළිබඳ නිරතුරුව අවධානය යොමු කරමින් සිටින මොහොතක උල්කාෂ්මයක් ඔහු අසලට පතිත වෙයි. එය අහුලා ගන්නා ඔහු ඒ පිළිබඳ අන් අයට පැවසුවද කිසිවකු විශ්වාස නොකරයි. එහෙත් එම පාෂාණය තුළ සිටිනුයේ පිටසක්වළ ජීවියෙකි. ඒ බව නොදත් ඔහුට මුහුණ පෑමට සිදුවනුයේ බලාපොරොත්තු නොවූ අද්භූත මෙන්ම ත්‍රාසජනක සිදුවීම් පෙළකටය. තමාව පාලනය කරන එම අදෘශ්‍යමාන බලවේගයෙන් මිදීමට ජැක්ට හැකිවේද?,R.L Stine / ඉන්දික සිරිවර්ධන
"SWAMI & FRIENDS
(ස්වාමි සහ මිතුරෝ)","මෙහි ප්‍රධාන චරිතය වන ස්වාමිට ද මිත්තණියක් සිටී, දස හැවිරිදි ස්වාමි කෙළි සෙල්ලමට ද දඟකාරකම්වලට ද නම් දැරූවෙකි. ගුරු දෙගුරුන්ට 'බෝල බස්සා' ගෙදරිනුත් පාසලිනුත් පැනගැනීම ඔහුට කජු කන්නා වගේය. ඒ උප්පරවැට්ටියේ මල්පල ගැන්වෙන්නේ ඔහු තම මිතුරුකැල මෙහෙයවමින් 'මල්ගුඩි ක්‍රිකට් සමාජය' පිහිටුවාගෙන දහස්  ගණනක ක්‍රිකට් ලෝලීන්ගේ අවධානය තමා වෙත යොමු කර ගනිමිනි. මේ කියන කාල වකවානුවේ ම රට පුරා පැතිර යන ඉන්දියානු දේශප්‍රේමි නිදහස් අරගලයේ රැල්ල පාගන්නටත් මේ නව යොවුන් ස්වාමිට අවස්ථාව යෙදේ. දඟකාර කොලු  ගැටයකුගේ කොලුකම් තුළින් බාහිර ලෝකයේ දොරගුලු විවර කර පෙන්වන්නට නාරායන් ගන්නා මේ උත්සාහය අගය කරන ග්‍රැහැම් ග්‍රීන් නම් ප්‍රකට බටහිර ලේඛකයා කියන්නේ මෙය නවකතා දහස් ගණනක් අතුරින් ඉහළ ම තැනක තබා කතා කළ යුතු කෘතියක් බවය.",R. K. Narayan
The Moon is Down (සරා සද බසින සද),මෙම නවකථාව පුරාම ඉතා සියුම් ලෙස මතු කොට දැක්වෙන්නේ ගැටෙන සමඟ නිරන්තරව සැබෑ යුද්ධයේ කෲරත්වය මානුෂිකත්වයයි. යුද්ධයේ භීෂණයට ගොදුරු වී විවිධ ස්වරූපයෙන් අප අභිමුවේ පෙනී සිටින එම සැබෑ මනුෂ්‍යත්වය දෙසදයා පරවශ බැල්මක් හෙළීමට ස්ටයින්බෙක් සමත්ව සිටී.,John Steinbeck / ජිනදාස හේවගේ
තිබ්බත දියණිය,"ටිබෙට් රටේ ලස්සන ගම්මානයක උසස් යයි සම්මත පවුලක ඉපිද චීන ආක්‍රමණය නිසා අපමණ දුක් ගැහැට විඳි සොනාමි යෑංචෞ නම් දැරිය නිදහස සොයා ටිබෙටයෙන් පලායාමට ගත් අති බිහිසුණු උත්සාහය පිළිබඳ කතාවයි මේ.සොනාමි ගමෙන් නගරයට එන්නේ චීනුන්ගෙන් බේරීම සඳහා ආරක්ෂා පතමිනි. එහෙත් 7 වැනි විය සපුරන්නටත් පෙර ඈ වහල් සේවයට ගොදුරු වෙයි. ඉන්පසු ටිබටයෙන් පැනයාම සඳහා බෞද්ධ භික්‍ෂූන් දෙදනකු හා එක්වන ඈ හිමාලයා කන්ද හා තවත් ගිරි දුර්ග, ගංගා ඇළ වේලි වන දුර්ග පසුකරමින් පුරා සති 6 ක් යන ගමන 16 හැවිරිදි දැරියකට සිතන්නටවත් බැරි තරම් බිහිසුණුය. කෙසේ හෝ නේපාලයේ කත්මන්ඩු නුවරටත් එතැනින් දකුණු ඉන්දියාවේ ධර්මශාලාවලටත් පැමිණෙන ඈ දලයි ලාමා තුමාගේ ආශීර්වාද ලබයි. ඉන්පසු තම උපන් කුසලතා මතුකරමින් ගායිකාවක් බවට පත්වන ඈ යුරෝපාදී රටවල සංචාරය කරන්නේ සැබෑ දිරිය දියණියකගේ ආත්ම ශක්තිය පසක් කරමිනි.",අනුලා ද සිල්වා
Echoes (දෝංකාරය),"විශාල ධන සම්භාරයකට සහ කීර්ති නාමයකට හිමිකම් කියනු ලබන විට්ජෙස්ටයින් නැමති යුදෙව් පවුලේ බීටා නැමති රුවති දියණිය, රෝමානු කතෝලිකයෙකු වූ වංශවත් ප්‍රංශ ජාතික ඇන්ටොයින් නම් තරුණයෙකු සමග ආලයෙන් වෙලෙයි. ආගම පදනම් කරගෙන දෙපාර්ශවයේ ම දෙමාපියන් ඊට හරස් වෙයි. සෑම බාධකයක් ම ජයගනිමින් දෙදෙනා එක් වුවත්, ඔවුනට සිදුවූයේ එතෙක් ගත කළ සුඛෝපභෝගී ජීවිත වෙනුවට දුක් කම්කටොලුවලින් ගහන දිවි පෙවෙතකට පිවිසීමටයි. මේ අතරවාරයේ දී බීටාගේ සැමියා මියැදේ. දූවරු දෙදෙනකු ද ලොකු මහත් කරගන්නා බීටා හට මීළඟට මුහුණ දීමට සිදුවනුයේ ඇගේ වැඩිමහල් දියණිය 'අමාරි' පාර්ශුද්ධ ජීවිතයක් ගත කිරීම උදෙසා කන්‍යාරාමයකට ඇතුළත් වීමේ ගැටළුවටයි.මේ වකවානුව තුල 'හිට්ලර්' විසින් යුදෙව්වන් සමූල ඝාතනය කිරීමේ මෙහෙයුම දියත් කරයි. යුදෙව් ආගමිකයන් නිසා බීටාගේ පවුලේ සියලු දෙනාට ද මීට මුහුණ දීමට සිදුවේ. අවසානයේ දී අමාදි සසුන් දිවියට ආයුබෝවන් කියා රට බේරාගැනීමේ සටනේ නියැලී සිටින විමුක්තිකාමීන් සමග එකතු වේ. එවකට පැවති සමාජය මනාව නිරූපණය වන පරිදි සහ අතීත සංසිද්ධීන් වරින් වර දෝංකාර දෙමින් මතකයට නැගෙන අන්දම කදිම ලෙස විදහා දැක්වෙන පරිදි කතුවරිය මෙම සිද්ධීන් පෙළගස්වා ඇති අන්දම චිත්තාකර්ෂණීය වේ.","Danielle Steel
"
සෝරෝ,"ස්පාඤ්ඤ රජයට යටත්ව තිබූ පැරණි ඇමෙරිකාවේ කැලිෆෝර්නියා ප්‍රදේශයේ ජනතාව කුරිරු පාලකයෙකුගේ ක්‍රියා කලාපය හේතුවෙන් බොහෝ අසරණ වී සිටියහ. එම අයුක්ති සහගත පාලනයට එරෙහිව නැඟී සිටීමට අසරණ ජනතාවට ශක්තියක් නොවූහ. කළු පැහැ ඇඳුමෙන් සහ කළු පැහැ වෙස්මු හණෙන් සැරසී කාල වර්ණ ජවාධිකයෙකු පිට නැගුණු අද්භූත මිනිසෙක් අවතාරයක් මෙන් අඳුරින් මතු විය. ඔහුගේ ප්‍රබල අසිපත අයුක්තිසහගත කුරිරු පාලනයට එරෙහිව අසරණ ජනතාවගේ සාධාරණත්වය උදෙසා නිරතුරුවම ක්‍රියාත්මක විය. පීඩිත අසරණ ජනතාවට සහනය සලසා ඔහු අවතාරයක් මෙන් අඳුරේම සැඟව ගියේය. ඔහු කවුරුන්ද යන්න කිසිවෙකු හෝ දැන නොසිටියහ. ඔහු ""සෝරෝ"" විය.",අරුණ එරංග දිසානායක
Jungle Man (වන වැදුණු සුද්දා),"අභියෝග, අසීරුතා, තැති ගැන්ම, අන්තරාය මේජර් ප්‍රිටෝරියස්ගේ ජීවිතයේ අත්‍යාවශ්‍ය අංග විය. සුදු ජාතිකයින් එතෙක් නොගිය අප්‍රිකාවේ මහා වනාන්තර කරා ඔහු ගියේය. එදිරිවාදී සහ මිනී මස් කන අප්‍රිකානු වන වාසී ගෝත්‍ර සමඟ ඔහු මිතුරු විය. වෙළෙඳාමට දළ ලබා ගැනීමට ඔහු අප්‍රිකානු ඇතුන් සිය ගණන් දඩයම් කළේය. ඔහුගේ වන සබඳතාත්, වන දැනුමත් නිසා නැගෙනහිර අප්‍රිකානු යුද්ධයේදී ඉංග්‍රීසි හමුදාවේ ප්‍රධාන ඔත්තුකරු ලෙස ඔහු යුද සේවයට බඳවා ගැනුණි.මේ පොතේ අඩංගු වන්නේ දඩයක්කාරයකු ලෙසත්, හමුදා ඔත්තුකරුවකු ලෙසත් ඔහු ලැබූ අප්‍රමාණ අත්දැකීම්ය. ඒවා ඇදහිය නොහැකි තරම් අන්තරායකරය, ලොමුඩැහැගැන්වෙන සුලුය.","Major R,J Pretorius"
George Orwell (දයාරත්න ගරුසිංහ),"මෙම කෘතියෙන් පිළිබිඹුවන්නේ පීඩිත වූවත් සඳහා මුල දී අනුකම්පා සහගත ව වැඩකරන්නත් තමන්ට වරප්‍රසාද හා බලතල ලැබුණු කල්හි, තමන් විසින් පළවාහරිනු ලැබූ අයට වඩා ඔවුන් කෲර වන ආකාරයයි.",ගොවිපළේ පෙරැළිය
Gone with the wind (සුළගේ ගිය දිවිය),"සිව්ල් යුද්ධයේ උද්වේගාත්මක පසුබිමෙහි ලා මාග්‍රට් මිචෙල් විසින් නිර්මාණය කරන ලද, ඓතිහාසික වීර කාව්‍ය ස්වරූපයෙන් යුත් විශිෂ්ට වූ නවකථාව යි. එයින් කියැවෙනුයේ ආදරයේ හා අහිමි වීමේ ද, මාරාන්තික ද්වේෂයෙන් බෙදුණු හා අනවරතයෙන් වෙනස් වීමට බඳුන් වූ ජනකායකගේ දඅමතක නොවනසුලු කථාව යි. ඒ සියල්ලට ම වඩා, එය ළතෙත් බවින් තොර තරුණියක වූ ස්කාලට් ඔහාරාගේ ද, ලාභාපේක්‍ෂාවෙන් යුතු ව කවර අවදානමකට වුව ද මුහුණ දෙන ආකර්ෂණීය පෞරුෂයකින් හෙබි රෙට් බට්ලර්ගේ ද වෘත්තාන්තය යි.",Margaret Mitchell
Life of Pi,ළාබාල වියේ දී භාරත මාතාව ඔහුට සොබා දහමේ බොහෝ වූ සොඳුරු රහස් කියා දුන්නා ය. සියලු ශාස්තෘවරු රුවන් පහන් වී ඔහු ගේ සිත් කුටිය ප්‍රභාවත් කළෝ ය. මහා සාගරයේ අතරමං වී නිනව් සොයා ගිය ඔහු ගේ මුවට දිය පොදක් වැටුණේ දේවාශිර්වාදයේ සිරිපොද වැස්සෙන් ය.,Yann Martel / Swarnakanthi Rajapakse
"The General Is Up (ජෙනරාල් අවදියෙන්)

","ඩැමීබියාව යනු ගොඩබිමින් වටවූ නැගෙනහිර අප්‍රිකානු රටක් වන අතර උමතු වැටුණු හමුදා ජෙනරාල්වරයෙක් එහි බලය සියතට ගෙන අධි විකාර ස්වරූපී මානයන්ගෙන් පිරි කෲර පාලනයකට මුල පුරයි. 'ජෙනරාල් අවදියෙන්' යනු අවශ්‍යයෙන්ම ඛේදනීය වූ අප්‍රිකානු ඒකාධිපතියෙකුගේ නැගීම සහ වැටීම දෙස සිනහ උපදවන සුළු හැරී බැලීමක් සහ වරෙක ඵලදායී වූ රටක සාන්ත වූද, රමණීය වූද සාමයෙන් පිරී ගියා වූද සුවදායක ස්වභාවික රූ දසුන ව්‍යාකූලත්වයෙන් සැකයෙන් සහ බියෙන් අපිරිසිදු වී යන අයුරුද වන්නේය.",Peter Nazareth
The Last Nazi (අවසාන නාසියා),"දෙවැනි ලෝක යුද්ධ සමයේ හිට්ලර්ගේ ප්‍රධාන වධකාගාරයක් වු පෝලන්තයේ ඔස්ච්ව්ට්ස්හි කඳවුරු දොස්තර වු ජෝෂප් මෙන්ගෙල් සිදු කල අපරාධ ඇසින් දුටුවන්ගෙත්, ඒ අපරාධවලට ගොදුරුව දිවි බේරා ගත්තවුන්ගෙත්, දිවි බේරා ගනු පිණිස ඔහුගේ අපරාධවලට උපකාර කළ අයගෙත් එකතු කර ගත් තොරතුරු හා සාක්ෂි සාධක මත මේ පොත සකසා ඇත.",Dr. Josef Mengele
The Tigers Of Trengganu (මලයානු ව්‍යාඝ්‍රයෝ),"මව ආහාර සොයා යන විට ඇගේ පස්සෙන් යන්නට ව්‍යාඝ්‍ර පැටව් ඉක්මණින් උගෙන ගනිති. එහෙත් ව්‍යාඝ්‍ර ධේනුව තම පැටවුන් දඩයමක් කර ගැනීම පිණිස උනන්දු කරවන්නේ උන්ගේ වයස අවුරුද්දක් පමණ වූ පසු ය. එහිදී ව්‍යාඝ්‍ර ධේනුව පළමුවෙන් කරන්නේ ඇය විසින් අංග විකල බවට පත් කරන ලද කුඩා සතකු පැටවුන්ට ලබාදීමය. ඒ සතා අල්ලා ගන්නා පැටව් ඌ කටින් අල්ලා උඩ විසි කරමින්, පහුරු ගාමින්, හපමින් අවසානයේ මරා ගනිති. සතුන්ගේ උණුසුම් ලේ වල ඉව හැඳින ගන්නට පැටවුන්ට මූලික පුහුණුවේදී අවස්ථාව ලැබෙන්නේ එසේ ය.",Lt Col A Locke
Sisiters (සහෝදරියෝ),"මෙය රුසියානු විප්ලවයෙන් උස්බෙකිස්ථානය සමාජවාදය කරා යන ගමනේදී ඇති වූ කුමන්ත්‍රණ හා දුෂ්ටකම් මැද, ඒ ගමනට පුරෝගාමී වූ පීඩිත පංතියේ රෙදි වියන්නියක ඇගේ මිතුරියන් හා එක්ව මුස්ලිම් සංස්කෘතියේ පීඩනයෙන් මිදී, තම මුහුණ වසා තිබූ පරන්ජා සඳහටම ඉවත් කිරීමේ ජයග්‍රහණය දිනා ගැනීම පිළිබඳ කතාවය.",Askad Mukhtar
Kanthapura,"දකුණු ඉන්දියාවේ කුඩා ගම්මානයකට නිදහස් ව්‍යාපාරය ප්‍රත්‍යක්‍ෂ යථාර්ථයක් වූ අන්දම කන්නපුර නවකතාවෙන් කියැවෙයි. සිත් ගන්නා සුලු කතාවක් වූ එය වෙනසකට අකමැති, හණමිටි අදහස් සහිත බලවේගයන්ට එරෙහිව පරමාදර්ශී තරුණයකු වූ මූර්ති ඇරඹූ සටන පිළිබඳ පුවතයි. මහලු කාන්තාවකගේ දෘෂ්ඨි කෝණයෙන් විස්තර වන මෙම කතාවෙන් සංකීර්ණ භාරතීය ගැමි ජීවිතය මනාව විස්තර වෙයි.",Raja Rao / කුමාර සිරිවර්ධන
The Passport (පිටුවහල්වීම),"නිලධාරිවාදය තුළින් ජන ජීවිතය මත පටවනු ලබනා පීඩනයත්, ආගමික සංස්ථාවේ දූෂිත බවත්, ඊට එරෙහිව නැඟී සිටීමට අසමත් පුරවැසියාගේ කටුක ඉරණමත් මැනවින් විදහා දැක්වෙන 'පිටුවහල්වීම' නොබෙල් ත්‍යාගලාභී හෙර්තා මුලර් විසින් රචිත විශිෂ්ට නවකතාවකි. එසේම එම නවකතාව හුදෙක් මර්ධනය හා පීඩනයට යටත් වූ මිනිසුන් පිළිබඳ කතාවක් පමණක් නොව, එකී පීඩනයට මැද වාරණයට ලක් නොවී නිර්මාණකරණය සඳහා දරන ලද උත්සාහය පිළිබඳව ද කතාවකි. එය චවුචෙස්කුගේ පාලන සමයේ රුමේනියානු ජනයා පිළිබඳ කතාවකි. ",Herta Müller / චූලානන්ද සමරනායක
ගැලැවුම්කාර ඉසිවරයා,"ස්ථාපිත ආගම් සහ සම්මත දර්ශනවාද ධනපති සමාජය තුළ කෙමෙන් අර්බුදයට යද්දී, ජීවිතය සහ මරණය අතර පවතින සත්‍යතාව යළි නිර්වචනය කිරීමේ ආධ්‍යාශයෙන් ඔද වැඩෙන මිනිසා, පෙරළා ඒ ධනපති සමාජ ක්‍රමයේ ම ගොදුරක් වන සැටි මේ නවකතාවෙන් විචිත්‍ර වත් සේ නිරූපණය කෙරේ.",Gore Vidal / ගාමිණී වියන්ගොඩ
Milkman,"මෙම අහීලෑ නගරයේ වෙසෙන යමෙකු සිත්ගන්නාසුළු වීම නිතැතින්ම අවධානයට ලක්වීමට තුඩුදෙයි. අවධානයට ලක්වීම අන්තරාදායක වෙයි. තම අස්ථිර ප්‍රේමවන්තයා ගැන සිය මවට ආරංචි වීම වළක්වාලන්නට පවුලේ මද්දුම දියණිය උත්සුක වන්නීය. එමෙන්ම මිල්මන් හමුවීමේ සිද්ධිය පටු ආකල්පවලින් ඔද්දල්ව ගිය සමාජයෙන් වසන් කර තබන්නට මෙම සියුමැලි කෙල්ල හුදෙකලාව අවිගත යුතුය. කෙසේ වෙතත්, පළමුවෙනි මස්සිණංඩියට මේ බව ඉව වැටීමත් සමඟම ගම පුරා කටකතා පිටාර ගලා යයි. ඒ සමඟින් ඇය ජන සමාජයේ කෲර විනිශ්චයට බඳුන් වන්නීය. ඇයට කිසිසේත්ම අවශ්‍ය නුවූයේද එයමය. මිල්මන් දූෂමාණ ආරංචි, මුණිවත රැකීම සහ සිතාමතාම බිහිරන් සේ පසුවීම පිළිබඳ කතන්දරයකි. අක්‍රියවීමේ බරපතල ප්‍රතිවිපාක පිළිබඳ ප්‍රකම්පනීය සංවාදයකි.",Anna Burns
Chapetrs of Life (ජීවිතයේ පෙළගැස්ම),"සෑම වසර දෙදහසකට වරක් මිනිසාට නිවැරදි මඟ පෙන්වන්නකු පෘථිවිය මත බිහිවන බව පවසන රම්පා මෙම කෘතියෙන් භාවනාව, මනෝකායෙන් ගමන් කිරීම, අධ්‍යාත්මික ලෝකයේ ඉහළටම ගමන් කළ යුතු ආකාරය, පද්‍යයන්හි සැඟවුණු මානවයාගේ හා විශ්වයේ රහස් ආදි බොහෝ කාරණා පිළිබඳ සාකච්ඡා කරයි. රම්පා මෙම කෘතියෙන් තව දුරටත් පවසන්නේ මරණයෙන් පසු අප යා යුතු ලෝකය අප සිතා සිටින ආකාරයේ තැනක් නොව සාමාන්‍ය මිනිසෙකුට සිතන්නට පවා අසීරු ඉහළ මට්ටමක් කියාය.",Lobsang Rampa
"The Imam's daughter

",ඇගේ පියා බිම් කුටියක අන්ධකාරයේ දී ඇයගේ ජීවිතය කිළිටි කළේය. වයස අවුරුදු දහසයේ දී බලහත්කාරයෙන් තමා නාඳුනන තැනැත්තකුට විවාහ කර දීමට ගත් තැතට එරෙහි ව ඇය නිවසින් පලා ගියා ය. කෝපයට පත් ඇගේ පියා දාමරික කල්ලියක් සමඟ ඇය සොයා ආවේ ඇගේ ජීවිතය කෙළවර කරන අපේක්ෂාවෙනි. තැනින් තැනට පලා යමින් ඇය නිදහස හා ආදරය සොයා ගියාය.,Hannah Shah / කුමාර සිරිවර්ධන
The Ring (පේරැස් මුදුව),"යුද්ධයෙන් හා වෛරයෙන් පිරුණු ජර්මනියේ විසූ බලවත් බැංකුකරුවෙක්ගේ සුන්දර බිඳ ජර්මානු ලේඛකයෙන් සමග ආදරයෙන් බැඳුනාය. ඔහුගේ යුදෙව් උරුමය නිසා ඔවුන් දෙන්නාටම මරණය අත් වුණේය තවමත් ජීවත් වෙන ඇගේ සැමියා ඇගේ මතකයන් හා ඔවුන්ගේ දරුවන් ආරක්ෂා කර ගනිමින් ජීවත් වෙයි. ඔහු තමන්ගේ දියණිය වෙන ආරියානා ෆොන් ගොත්ෂාඩ්ට ලබා දෙන මුදුව ඔවුන් අතර පවත්නා ආදරයේ සලකුණක් වෙයි. තමන්ගේ පවුලෙන් වෙන් වී, ජර්මනියෙන් පලානොහැකි තත්ත්වයකට මුහුණ දෙන ආරියානා අවසානයේ අත්අඩංගුවට පත් වන්නීය.තරුණ නට්සි හමුදා නිලධාරියෙක් ඇයට ජීවිතය ගලවා ගැනීමේ අවස්ථාවක් හා අනාගතය පිළිබඳ බලාපොරොත්තුවක් ලබා දෙන්නේය. ඛේදජනක සිදුවීමක් හා දෛවයේ සරදමක් ඇය ඇමෙරිකාවට රැගෙන යන්නේය. එහිදී ඇය බියකරු රැවටීමක හා නුපුරුදු බියවලින් පිරුණු ජීවිතයක් හිමිකාරියක් වන්නීය. අතීතය සඳහටම අහිමි වී, අවිනිශ්චිත අනාගතයක් දෙස බලමින් දිවි ගෙවනා ඇය තාත්තාගේ හා මල්ලීගේ මතකයන්වලට තවමත් සම්බන්ධ කරනා එකම වස්තුව වෙන්නේ මේ මුදුවයි. එක් දිනක ඒ මුදුව ඇගේ අතීතය හා අනාගතය සම්බන්ධ කරයි.",Danielle Steel / කෝශලී සිරිචන්ද්ර
Twenty Thousand Leagues Under the Sea (ලීග් විසිදාහක් මුහුණ යට),"ප්‍රංශ ජාතික ගත්කතුවරයකු වන ජූල්ස් වර්න්  විසින් 1869 දී රචනා කරන ලද ""ට්වෙන්ට් තවුසන්ඩ් ලීග්ස් අන්ඩ ද සී"" නමැති ග්‍රන්ථය 1873 දී ප්‍රකාශයට පත් විය. එතැන් පටන් ලොව විවිධ භාෂාවලට පරිවර්තනය වී ඇති මෙම කෘතිය ලොව වටා සුවහසක් පාඨක සිත දිනාගත්තකි. මහ මුහුද සිය රාජධානිය කරගත් ගුප්ත චරිතයක් වන කපිතාන් නෙමෝ කවුරුන් ද? යුරෝපය ම කැළඹීමට ලක්කළ අභිරහස් මුහුදු සත්වයා කවරෙක් ද? පාඨක කුතුහලය කුළුගන්වමින් දිගහැරෙන මෙම කෘතිය ඓතිහාසික හා විද්‍යාත්මක කරුණු මත පදනම් වූ විශිෂ්ට ප්‍රබන්ධයකි. ",Jules Verne / සෙනෙවිරත්න තෝරදෙණිය
And the Rain My Drink (සුළග සහ වැස්ස),එදා මැලේසියාවේ පීඩිත පන්තිය හිස ඔසවන්නට තැත් කළ අන්දම අද මැලේසියාවේ වර්තමාන දියුණුව ගැන සිතන විට පුදුම සහගතය. චීන ජාතිකයන් හරි අඩක් පමණ සිටින මෙහි එදා පැතිර තිබූ චීන කොමියුනිස්ට් වාදය මැඩපැවැත්වීමට බ්‍රිතාන්‍යයන් ගත් මහා ප්‍රයත්නය මේ කතාවට පසුබිම් වී තිබේ.," Han Suyin
"
Street Kid: One Child's Desperate Fight for Survival,අම්මා සමඟ ජීවත්වූ ජූඩි වංචාකාර දුෂ්ට තාත්තා විසින් පැහැරගෙන යන විට ඇගේ වයස අවුරුදු තුනකි. නිවස පසුපස අංගනයේ බල්ලෙකු මෙන් තබාගෙන සිටි ඇය කුසගින්න නිවාගත්තේ අසල්වැසි නිවෙස්වල කුණු බාල්දි ඇවිස්සී මෙනි.පසුව දකුණු අප්‍රිකාවට රැගෙන යනු ලැබූ ජූඩිගේ ජීවිතය පත්වූයේ අදහාගත නොහැකි බිය උපදවන පිළිකුල් සහගත තත්වයකටය. නිතිපතා පහරදීමට ලක්වූ ඇයට සලකනු ලැබුවේ වහලියකට මෙනි. ඇය යටත්කර තිබුණේ තැතිගන්වනසුලු කෲරත්වයකටය. ඇයට තිබූ එකම විකල්පය පලායාම වූ නමුත් වීදිවල ජිවත්වීම ඊටත් වඩා බියකරු අත්දැකීමක් විය. මේ හුදු අධිෂ්ඨානය නිසාම ජීවිතය රැකගත් ඇගේ බියජනක කථාන්තරයයි.,"Judy Westwater 
"
The Martian (අගහරු මිනිසා),"මේ මිනිසුන් අඟහරු මත පා තබන නුදුරු අනාගතයයි. පෘථිවි මිනිසෙකු පළමු වරට අඟහරු මත පා තබන්නේ ඒරිස් ව්‍යාපෘතියෙනි. සාර්ථකව අඟහරු ගවේෂණය කළ ඒරිස් 1 සහ ඒරිස් 2 කණ්ඩායම් පෘථිවියට පැමිණෙන්නේ වීරයන් ලෙසිනි.එහෙත් ඒරිස් 3 ව්‍යාපෘතියේ අභ්‍යවකාශගාමීන් අඟහරු මත නොසිතූ විරූ දූව්ලි කුණාටුවකට මුහුණ දේ. කුණාටුවෙන් ඉවතට විසිවෙන මාක් වොට්නිගේ ජෛව සංඥා ඔහු මිය ගිය බව තහවුරු කරයි. කණ්ඩායම ඔහු හැරදා පෘථිවියට පැමිණේ. එහෙත් මාක් වොට්නි මියැදුණේ නොවේ. ඉන්පසුව ඇරඹෙන්නේ මල ග්‍රහලොවක තට්ට තනිවූ ඔහුගේ ජීවන අරගලයයි. පෘථිවිය සමඟ කිසිදු සන්නිවේදනයක් නොමැති ඔහුගේ අරමුණ වන්නේ ඒරිස් 4 ව්‍යාපෘතියෙන් මිනිසුන් ගොඩ බසිනා තෙක් ජීවත් වීමටයි. එහෙත් අඟහරු මේ පෘථිවි මිනිසා දඩයමට සැරසේ. මාක් සතු විද්‍යාත්මක ඥාණය, උපායශීලිත්වය සහ තාර්කික චින්තනය ඔහුව අඟහරු මර උගුල්වලින් බේරාවිද ? නැතිනම් අඟහරු මත මිය ගිය පළමු මිනිසා බවට ඔහු පත්වේද?",Andy Weir / තත්සරණී බුලත්සිංහල
Lost in Shangri-La (සැගවුණු ලොවෙන් ගැලවුණු සගයෝ),"විසි හතර දෙනකු රැගත් හමුදා ප්‍රවාහන ගුවන් යානයක් 1945 මැයි 18 වැනි දා, ඕස්ට්‍රේලියාවට උතුරෙන් පිහිටි නිව් ගිනියා දූපතට ඉහළින් පියාසර කරද්දී, එතෙක් අප්‍රකටව පැවැති දූපතකට කඩා වැටෙයි. යානයෙහි සිටියවුන්ගෙන් විසි එක් දෙනෙක්ම පිළිස්සී මිය ගිය අතර මාර්ගරට්, මැක්ලම් හා ඩෙකර් යන තුන් දෙනා බරපතළ පිළිස්සුම් තුවාල හා වෙනත් තුවාලද සහිතව දිවි බේරා ගැනීමට සමත් වෙති. යානය කඩා වැටුණු මහ ගන වනයෙන් පිටත එළිමහන් බිමක් වෙත කඳු හෙල් හා ජල මං ඔස්සේ පැමිණ රැඳී සිටියදී ඔවුන් සෙවීමෙහි යෙදුණු ගුවන් යානයක සිට සෝදිසියෙහි යෙදුණවුනට දැක ගන්නට ලැබීමෙන් පසු ඔවුන් තුන් දෙනා එම දූපතෙන් පිටතට නො ගැනෙන තෙක් ඔවුන් ගෙවූ කටුක ජීවිතය හා ඔවුන් පෙරළා ඔවුන්ගේ නිවෙස් කරා පැමිණීමද පිළිබඳ සත්‍ය කතාව මෙම පොතට ඇතුළත්ය.",Mitchell Zuckoff
"A Child Called ""It""

(ඕපපාතික)","අවුරුදු 04 සිට 12 දක්වා වයසේ දී තම මවගේ අනේකවිධ වධ හිංසාවලට ලක්ව, විශ්වාස කළ නොහැකි තරම් ජුගුප්සාජනක අතවරයන්ට ගොදුරු වූ දරුවෙකුගේ අනුවේදනීය සත්‍ය කතාව.",Dave Pelzer / දිලීප ජයකොඩි
සිසිර ගීතය,"උණුසුම් යුක්රේන ගිම්හාන කාලයේ ආරම්භවන සිසිර ගීතය, සැඟවුණු ගැඹුරු පණිවිඩයකින් අවසන් වේ. එය පාරම්පරික තත් භාන්ඩයක් වාදනය කිරීමෙන් සැනසීම ලබන, තම යුගයේ අකරතැබ්බයන්ට මුහුණ දුන් ඝනව රැවුල වැඩුණු අපූර්ව මිනිසෙකුගේ කථාවක් පමණක් නොව, ජීවිතය පිළිබඳ වර්ණනාවක් සහ මහළු වීම පිළිබඳ ප්‍රීති සැමරුමකි.",රෝහණ කලුආරච්චි
"Nectar in a Sieve

","පෙනේරයකින් හලා ඉවත ලන්නේ ඒ පෙනේරයේ රැඳෙන වැඩකට නැති 'කප්පිය'. එහෙත් මේ කතා පුවතේ එන ළමා මනාලිය අප ඇවැසි යැයි සලකන සියල්ල ඉවත ලා පෙනේරය මත රඳවා ගන්නේ ඇගේ සොඳුරු මිහිරි මතක මකරන්දයයි. ඈ අන් සියල්ල අමතක කොට තමාගේ ස්නේහයට පාත්‍ර වූ දෑම පමණක් සිහිපත් කරයි. එහි මිහිර අත් විඳියි. එහි දුක මිහිරක් කොට විඳියි. කඳුල රොන් බිඳක් ලෙස වළඳයි. වැටී වැටී නැගිටිමින් ජීවිතය බදා වැළඳ ගෙන මතක සුවඳට ඉව අල්ලාන, එම මිහිර විඳින ගැහැණුකම ඇයට පමණක් නොව අපේ සමාජයේ සෑම ස්ත්‍රීයාවක්ම අත් විඳින්නකි.",Kamala Markandaya
Red April (රතු අප්‍රියෙල්),"දේශපාලනය, භීෂණය හා මානවයාගේ ඛෙලහීනත්වය තේමා කරගනිමින් සුවිශිෂ්ට ලෙස රචනා කර ඇති මේ නවකතාව හරහා පේරු රාජ්‍යයේ එක් තීරණාත්මක සමයක හෘද සාක්ෂිය ප්‍රශ්න කෙරෙයි. පාඨකයාට එය අන්‍ය දේශයක සිදුවීම් සේ බැහැර කළ නොහැකි ය. සන්තියාගෝ රොන්කාග්ලියෝලෝ අප වෙත කැඩපතක් අල්ලාගෙන සිටිතැයි මේ කෘතිය කියවන ඔබට වැටහෙනු ඇත.",Santiago Roncagliolo / චූලානන්ද සමරනායක
Wicked Beyond Belief: The Luton Murder Case (ලූටන් ඝාතන නඩුව),"අධිකරණයෙන් සිදුවූ අසාධාරණයක් නිසා ඉතාමත් අවාසනාවන්ත ඉරණමක් හෙවත් ජීවිතාන්තය දක්වා වූ සිරදඬුවමක් නියම වූ මේ ග්‍රන්ථයේ සඳහන් නිර්දෝෂී මැක්මැහොන් මෙසේ සඳහන් කර ඇත. ""උසාවිය තුළ පෙන්නුම් කරණු ලබන සුවිශේෂී ගාම්භීරත්වයත් මවාපානු ලබන අචාරශීලී ශිෂ්ට භාවයත් අතරින් කරණු ලබන මහාපරිමාණ රැවටීම ගැනයි මා දිගින් දිගටම කල්පනා කළේ මෙය මහා බ්‍රිතාන්‍යයට පමණක් සීමා වූවක්ද ? අධිකරණය සාධාරණය ඉෂ්ඨකළ යුතුවාක් මෙන්ම අනිවාර්යෙන්ම එය එසේම සිදුවන්නේය යන ආකල්පයද සමාජය තුළ ආරෝපණය කළ යුතුය. අධිකරණ ආයතන නිතරම දිරිගන්නේ යුක්තිය පසිඳලීමටත් වඩා තමන්ට නොවරදින බැව් ලෝකයාට ඒත්තු ගන්වනු වස් බොරු මවා පෑම් කිරීමටටයි"" ලූටන් ඝාතන නඩුව ඇදහිය නොහැකි තරම් වූ කෲර සත්‍ය සිද්ධියකි.",Ludovic Kennedy / සිංහ වික්‍රමසිංහ
The Final Journey (අවසන් ගමන),යුදෙව් හා මාක්ස්වාදීන් එක්ව ලොව ජයගනු ඇතැයි රාවයක් පතළ වූයෙන් දුටු දුටු තැන එම පිරිස් ඝාතනය කිරීම හිට්ලර්ගේ අරමුණ විය. මේ අඳුරු රුදුරු යුගය යුගය අළලා අළලා පසුකාලීනව සහිත්‍යයක් පවා බිහි වූයේ ය. ඇලිස් නම් යුදෙව් යෞවනිය වටා මේ කතාව ගොඩනැඟී ඇත. ඇගේ ආදරණීය ළබැදියන් සැහැසි ලෙස උදුරාගත්තේ හිට්ලර්ගේ උමතු පාලනය මඟිනි. මිනිසුන්ට බැලීමට පවා අපුල දනවන සතුන් ගෙනයන දුම්රිය මැදිරියකට ගාල්කරන ආදරණීය ඇලිස්ගේ නවයොවුන් ලෝකය වහා කීතු කීතු වී යයි. එතැන් සිට ඝාතනය වෙනුවට ජීවිතය ඉල්ලා ඇලිස්ලා අයැද සිටින්නේ සුසුම්වලින් පමණි. ඇලිස්ගේ අවසන් ගමන‍් අපේ ජීවිතවලට බොහෝ දේ කියාදෙයි.,Gudrun Pausewang / සේනානි ධර්මරත්න
Shall We Tell the President? (අපි ජනපතිට කියමුද),මෙම නවකතාවට පාදක වන්නේ අමෙරිකාවෙහි ජනාධිපති කෙනෙකුගේ කතාවකි. මෙහි ඇත්තේ ජනාධිපතිවරියකි. ඇය විසින් කොංග්‍රස් සභාවට ගෙන ඒමට සැරසෙන එක් ප්‍රගතිශීලී පනතකට විරුද්ධ වන පිරිසක් ඇය ඝාතනය කිරීමට සැරසෙති. මෙම පුවත අහම්බෙන් දැනගන්නා එෆ්.බී.අයි. ආයතනය හෙවත් අමෙරිකානු රහස් පොලිසිය දිවා රෑ නොබලා මෙම කුමන්ත්‍රණකරුවන් සොයාගැනීමට වෙහෙසෙයි. මෙම ප්‍රධාන කතාවට අමතරව තවත් කතාවක් මෙහි වෙයි. ඒ මෙම රහස සොයන තරුණ එෆ්.බී.අයි. නිලධාරියකු හා රූමත් වෛද්‍යවරියක අතර ඇතිවන ප්‍රේම පුවතයි.,"
Jeffrey Archer
"
"The Financial Expert
 
(මුදල් නැති බැංකුකරු)","මුළු ඉන්දියාවේම ගැමි ජනයා සුළු ණය ලබා ගැනීමට හුරු වී සිටියහ. මාර්ගයියා යනු එවන් ජනතාවකගේ සිත් දිනාගත් විචක්ෂණ බුද්ධියෙන් යුතු සංකීර්ණ චරිතයක් හිමි අයෙකි. ඔහු අපට මුලින්ම මුණ ගැසෙන්නේ රූස්ස නුග ගසක් යට මල්ගුඩියේ ජනතාව අමතමින්, සමූපකාර බැංකුවෙන් ණය ලබා ගන්නා ආකාරය ගැන උපදෙස් දෙමින් සිටිනා අතරේදීය. බැංකුවේ ලේකම්වරයා සමඟ ඇතිවන ගැටුමකින් පසුව, සහ ඔහුගේ නාස්තිකාර පුත්‍ර 'බාලු' ඔහුගේ ගිණුම් පොත කාණුවට විසි කිරීමෙන් අනතුරුව මූල්‍යධරයෙකු ලෙස ඔහු ගත කළ ජීවිතය හිටි හැටියේ නතර වෙයි. අනතුරුව රසවත් සිදුවීම් රාශියකින් පසු ඔහුගේ ධනවත් බව වර්ධනය වේ. අනුන්ගේ මුදලින් මුදල් මවන ඔහු ජනයාගේ සිත් වශී කරගනී.",R. K. Narayan
පලයාම හෝ මරණය,"1942 ජනවාරි මාසයේ මැලයාව යටත් කර ගත් ජපන්නු සිංගප්පූරුව දෙසට පැමිණෙමින් සිටි අවස්ථාව වන විට චාර්ල්ස් මැක්කොමැක් එම දිවයින උතුරේ සෙලෙටාර් රාජකීය ගුවන් හමුදා අහස් යාත්‍රාංගනයේ සේවය කරමින් සිටියේය. විසිඑක් වියැති ඔහුගේ භාර්යාව, පැට්‍රීෂියා ද ඔහු සමග ජීවත් වූ අතර ඈ තම පළමු දරුවා බලාපොරොත්තුවෙන් සිටියාය. අනෙකුත් රාජකීය ගුවන් හමුදා නිලධාරී පවුල් සාමාජිකයන් සමග පැට්‍රීෂියා ද නැව් මඟින් ඉවත් කරගෙන ගොස් තිබූ අතර වෙනත් හමුදා කණ්ඩායම් සමග එක්වීම සඳහා මැක්කොමැක් කඳවුරේම රැඳී සිටියේය. සිංගප්පූරුව යටත් කරගත් ජපන් මුර සංචාරක කණ්ඩායමක් විසින් අල්ලා ගන්නා මැක්කොමැක් 'පසිර් පංජාන්ග්' හි සිරකඳවුරක් වෙත ගෙන යනු ලැබ එහිදී සියුම් ලෙස ප්‍රශ්න කර හිංසනයට ලක් කර ඇත. ආහාර අහේනියෙන් සහ පිපාසාවෙන් දුර්වල බවට පත්වන ඔහු ගැලවී පලා නොගියහොත් මරණයට පත්වන බව ස්ථිර ලෙසින්ම දැන සිටියේය. ඒ නිසා අසුවුවහොත් අත්වන මරණය පිළිබඳව නොසලකන ඔහු පලායාමට සැලසුම් කර ඇත. මාලිමාවක් හෝ අත නොමැති ඔවුන් කෙසේ හෝ වනාන්තරය තුළට රිංගා ගැනීමට සමත්වන නමුත් ගැලවීයන්නන් අතුරින් දහතුන් දෙනෙකුම මරාදමනු ලබන්නේ කදවුරෙන් පිටතට පැන පැය විසිහතරක් ගතවීමටත් පෙරය. මෙහි යථා තත්වයෙන්ම ඉදිරිපත් කර ඇත්තේ ඔවුන් ගැලවී පලාගිය සැතපුම් දෙදහසක අතිශයින් දුෂ්කර ගමන පිළිබඳව සම්පූර්ණ විස්තර යයි. පාඨකයා සංකාශයට පත් කරවන මෙය මිනිසකුගේ නිර්භීතකම, පිළිබඳ කතාන්තරයයි.",Charles McCormac / එල් එස් එස් පතිරත්න
The Discreet Hero (වීරයෙක් ඇවිත්),"කප්පම්කරුවන්ගේ තර්ජනය හමුවේ සිය පැවැත්ම අභියෝගයට ලක් වෙද්දී ආත්මගරුත්වය වෙනුවෙන් පසුතොබා සටන් වදිනා ව්‍යාපාරිකයෙක්. 
මරණයට මුහුණ ලා සිටිනා පියාගේ දේපළ හිමිකරගැනීමට පියාගේ ගිලන් ඇඳ අසල නොඉවසිල්ලෙන් කල්බලනා පුත්‍රයන් දෙදෙනා හමුවේ නැවත ජීවිතය අත්පත් කරගැනීමට සටන් වදිනා ව්‍යාපාරිකයෙක්. 
ආර්ථික සංවර්ධනය හමුවේ මිනිස් පැවැත්මට අභිමුඛ වන අර්බුදයන් මතාව ග්‍රහණය කරගනිමින්, ප්‍රේමය, රැවටීම, රවටනු ලැබීම, අපේක්ෂා භංගත්වය හමුවේ මිනිසා දක්වන ප්‍රතිචාර ඇතුළුව මනුෂ්‍ය දිවියෙහි විවිධ මානයත් අපූර්ව ලෙස ගොනු කරනා වීරයෙක් ඇවිත් නවකතාව බල ව්‍යුහයන් මෙන්ම පුද්ගල විරෝධය, කැරලිකාරීත්වය මෙන්ම පරාජයද තියුණු ලෙසින් චිත්‍රණය කිරීමේ ලා දක්වන ශූරත්වය අතින් වර්තමාන ලේඛකයන් අතර ඉදිරියෙන්ම සිටින්නේ යයි සැලකෙන මාරියෝ වර්ගාස් යෝසාගේ නිර්මාණ සැරියෙහි කැපී පෙනෙනා සලකුණකි. ",චූලානන්ද සමරනායක / Mario Vargas Llosa
"The Long Road Home

(ගැබී)","මෑන්හැටන්වල ඇති තමන්ගේ දෙමාපියන්ගේ සුඛෝපභෝගී නිවසේ දෙවෙනි මහළට යන තරප්පු පේළියේ ඉහළ සැගවී, සත් හැවිරිදි ගැබ්රියෙල්ලා නිවසේ පවත්වන සාදයට එන අමුත්තන් දෙස හොරෙන් බලා සිටින්නීය. අම්මාගේ අඩි උස සපත්තුවලින් නැඟෙන ක්ලික්, ක්ලික්, ක්ලික් ශබ්දය ඇසෙද්දී ඇගේ හදවත බියෙන් වෙළෙන්නේය. ඇගේ ලෝකය බිය, ද්‍රෝහිකම හා වේදනාවේ මිශ්‍රණයකි. තමන්ට සැඟවෙන්න පුළුවන් ආරක්ෂාව සහිත කිසිම තැනක් නැහැ කියා ඇය දන්නීය.ඇගේ දෙමාපියන්ගේ විවාහය බිඳ වැටෙද්දී ඇගේ අම්මා ගැබ්රියෙල්ලා, කන්‍යාරාමයක දමා යන්නීය. කන්‍යාරාමයේ ආරක්ෂාව හා කන්‍යා සොයුරියන්ගේ නිහඬ පිළිවෙත් මැද්දේ පහර කෑමෙන් හෙම්බත් වුණු ගැබ්රියෙල්ලාගේ සිරුර හා මනස සුවපත් වෙන්න පටන් ගනියි. ගැබ්රියෙල්ලා තරුණියක් වුණු පසු තරුණ ෆාදර් ජෝ කොනර්ස් ඇගේ ජීවිතයට එන්නේය. ගැබ්රියෙල්ලා මෙන්ම ජෝ ද ළමා කාලයේ වේදනාවලින් පීඩා විඳින්නෙකි. ඇයත් සමග ඔහු සුවපත් වීමේ මාර්ගයට අවතීර්ණ වෙන්නේය. නමුත් ජෝට තමන්ගේ දේවගැතිකම හා ගැබ්රියෙල්ලා අතරින් එකක් තෝරා ගැනීමට සිදු වෙන නිසා ඔවුන්ගේ බැඳීම විනාශකාර් තත්ත්වයකට මුහුණ දෙන්නේය. ඇය තමන්ගේ ලිවීමේ හැකියාව යොදා ගනිමින්, අවසානයේ තමාටම සමාව දෙන්න, වරදකාරී බවෙන් නිදහස් වෙන්න හා සිත සුවපත් කර ගන්න හැකි වෙනතුරු තනියම නිව් යෝක් නගරයේ දිවි රැක ගන්න උත්සාහ කරන්නීය.",Danielle Steel
"

මලබාර් නැයෝ
",1815 වසරේ පෙබරවාරි මස මැද භාගයේ දවසක ලක්දිව අවසන් රජු පලා යන්නේ ඉංග්‍රීසින් තම මාලිගය වට කරමින් සිටි මොහොතේය. රජුගේ අගමෙහෙසිය වූ වෙන්කත රංග ජෙම්මාල් බිසව කරකියාගත හැකි දෙයක් නොවූ තැන මලබාර් වීදියේ ජීවත් වූ තම ඥාති පිරිස රැක බලා ගන්නැයි භාර දෙන්නේ ඒ මොහොතේ මාලිගයේ කිලිටි වස්ත්‍ර ගෙන යාමට පැමිණ සිටි සිංහල මිනිසුන් කිහිප දෙනකුටය. කිලිටි සේදූ ජන කොටසේ රැකවරණය මැද රහසිගතව ජීවත් වූ මෙම ඥාතීන්ගේ ඉරණම කුමක් වීද..?,ප්‍රේමකීර්ති රණතුංග
"Swimming in the Monsoon Sea
(මෝසම් මුහුදේ පිහිණීම)","ආත්මය බුද්ධිය කරා ගෙන යන ඉන්ධන ශක්තිය, සමලිංගික ආදරය බව ප්ලේටෝ කියා ඇත. 'මෝසම් මුහුදේ පිහිනීම' නම් වූ මේ කෘතියද සමලිංගික ප්‍රේමයක් පසුබිම් ව ගොඩ නැගෙයි. මෝසම් මුහුද ඉතා රළුය; අනතුරුදායකය, බියජනකය,එහෙත් මනස්කාන්තය. නව යෞවන වයසත් එසේය. ශ්‍යාම් සෙල්වදොරේ මේ වයසේ ගැහැනු පිරිමි ළමයි අතර හට ගැනෙන සබඳතාවල සංකීර්ණත්වය හා අපූර්වත්වය මෙමඟින් ගවේෂණය කරයි.",Shyam Selvadurai  / ජේ පී වන්නිආරච්චි
Angela's Ashes (අළු සිහිනය),ෆ්රෑන්ක් මැකෝට් අතින් තම ජීවන අත්දැකීම් පාදක කොට ලියැවුණු මේ කථාව අයර්ලන්ත දරුවකු විඳි අපමණ දුක් ගැහැට එක් කරමින් කළ පාපෝච්චාරණයකි.,Frank McCourt
නායකයා මරපු දවස,"නායකයා මැරූ දවස යනු පාඨකයාගේ හද එකවර ඇද බැඳගන්නා අපූර්ව නවකතාවකි. එහි කාලය වනුයේ 1981 වසරයි. අන්වර් සදාත්ගේ විවෘත ආර්ථික ප්‍රතිපත්තියේ ගින්නට හසුව ඊජිප්තු ජනයාගේ දිවිපෙවෙත අර්බුදයට ගමන් කළ කාලයයි. එම අවධියේ කයිරෝවේ විසූ මධ්‍යම පාංතික පවුල් දෙකක් ඇසුරින් රචිත මේ කෘතිය තියුණු දේශපාලන යටි පෙළක් සහිත, උත්ප්‍රාසය මෙන්ම ශෝකී තානයක් ද කැටිකර ගත්තකි. ආර්ථික කුණාටුව හමුවේ බිඳවැටුණ තරුණ පෙම් යුවළකගේ ලෝකය විග්‍රහ කිරීම හරහා මහ්රාස්, සදාත්ගේ විවෘත ආර්ථික ප්‍රතිපත්තිය දෙස හෙළන විචාරාත්මක බැල්ම, එබඳුම ආර්ථික ප්‍රතිපත්තියක ඛේදයට ගොදුරුව ඉන්නා අපේ සමකාලීන දිවියට ද එපරිද්දෙන්ම අදාළය.",චූලානන්ද සමරනායක / Naguib Mahfouz
"

Walkabout","මේ පොත ඔබ චාරිකාවක රැගෙන යන බව නිසැක ය. එහි මග පෙන්වන්නා 'කළූ' ය. ඔබේ තනියට පීටර් සහ මේරි ද වෙති. විටෙක රසවත් පලතුරු ඔබට ලැබෙනු ඇත. තවත් විටෙක දිය බිඳකුදු නොමැතිව වියළි කාන්තාරයේ දවස් ගෙවීමට සිදු වනු ඇත. මේ කාන්තාර අත්දැකීම් අපට තරමක් දුරස් බව ඇත්ත ය. අප රට නිල්ල පිරුණු කොදෙව්වකි. එහෙත්, ජේම්ස් වාන්ස් මාෂල් දිගින් දිගට ම ඉදිරිපත් කරන තොරතුරු හමුවේ පාඨක අප කතරෙහි අතරමං වනු ඇත. මේ සංචාරයෙහි පීටර්, මේරි සහ කළූ මුහුණ දුන් අත්දැකීම් එදිනෙදා ජීවිතයේ අප මුහුණ දෙන අත්දැකීම්වලට සමාන බව නොරහසකි. මේ නම් අප අවට පරිසරය හා මිනිස් ජීවන දහම ඒකාත්මික වූ අවස්ථාවක් ම ය.",Donald G. Payne / සේනානි ධර්මරත්න
The vengeance,අධ්‍යතන දේශපාලන සිදුවීම් පැරණි ජන විශ්වාස මෙන්ම අභිරහස් සිදුවීම් ද මුසු ත්‍රාසය දනවන නිර්මාණයක් වන මෙය අවසානය තෙක්ම ඔබ නොඉවසිල්ල ට පත් කරනු නිසැකය. ශ්‍රී ලාංකික ලේඛිකාවක හා ඉතිහාසඥයෙකු වූ සදනි බ්‍රිතාන්‍ය රහස් ඔත්තු සේවයේ නිලධාරියකු වන ඇගෙන් වෙන් ව සිටි ස්වාමි පුරුෂයා වූ කෙවින් සහ සිය අවසන් පලිගැනීම ලෙස මහා පරිමාණය විනාශයක් අරමුණු කරගත් කුරිරු මෙන්ම තීක්ෂණ බුද්ධියකින් යුතු පුද්ගලයකු වටා මෙම කුතුහලයෙන් පිරුණු අන්දරය ගෙතී ඇත.,ආනන්ද ලියනගේ
නව තාපසිකාව,"වයස අවුරුදු හතළිහක් වූ තව දුරටත් තරුණයකු යැයි නො සිතන එහෙත් තරුණියන්ගේ ප්‍රේමයට නිතර බඳුන් වන අවිවාහක සංවේදී පුද්ගලයකුගේ සුවිශේෂී අත්දැකීමක්, එනම් තමා හිටි හැටියේ යොවුන් නව තවුසියකගේ පෙම්වතා වී සිටින බව දැන ගත්විට ඔහු තුළ ඇතිවන සංකෝෂාභය තේමා කරගත් මෙම නව කතාව සාම්ප්‍රදායික යථාර්ථවාදී රීතිය ගුරුකොට ගත්තකි.",Giovanni Arpino / උදය ප්‍රශාන්ත මැද්දේගම
Kidnapped (මනුකොල්ලය),"පියා මියගිය පසු තරුණ ඩේවිඩ් බැල්ෆෝ සිය උරුමය සොයා පියාගේ මුල් නිවෙසට ගියද, ඒ උරුමය ඔහුට භාරදීමට ඔහුගේ බාප්පා අකැමැති වේ. මුලින් ඩේවිඩ් මරා දමන්නට ගත් උත්සාහය අසාර්ථක වූ තැන ඉබෙනිසර් (බාප්පා) තරුණයා පැහැරගෙන යෑමකට ලක් කරයි. ඇමෙරිකානු ජනපදයකට විකිණීමට රැගෙන යන අතර ඩේවිඩ්ට අනතුරක් හේතුවෙන් නැවට ගොඩ වූ කැරලිකාරයකු වන ඇලන් මුණගැසේ. ඉතා භයානක අත්දැකීම් රැසකට මුහුණදීමෙන් පසුව වුව ඩේවිඩ්ගේ උරුමය දිනාගැනීමට ඇලන් උපකාර කරයි.",Robert Louis Stevenson / අනුර කේ. එදිරිසූරිය
Other side of the truth  (මිදී මරු කතරින්),සාදේ හා ෆෙමිගේ මව හට සිය දිවියෙන් වන්දි ගෙවීමට සිදුවන්නේ ඔවුන්ගේ පියා නිර්භීත පුවත්පත් කලාවේදියකු වීමේ වරදටය. ඔවුන්ගේ මවගේ ඝාතනයත් සමඟම සිය දරු දෙදෙනා රටින් බැහැර යැවීම හැර අන් විකල්පයක් පියා හටද ඉතිරි නොවෙයි. එසේම ඔහුගේ ඉරණමද ස්වයං පිටුවහලම වෙයි. එහෙත් එසේ පිටුවහල්වීමද සරල හෝ පහසු කාර්යයක් නොවේ. නයිජීරියානු ඉතිහාසයේ අතීශය දුර්භාග්‍ය සම්පන්න යුගයක ඒකාධිපතියකුගේ පාලනයට එරෙහිව සිය පන්හිදෙන් සටන් කිරීමේ සාපරාධී වරදට එකී පාලනයේ ගොදුරක් බවට පත් පුවත්පත් කලාවේදියකු හා ඔහුගේ දරුවන් දෙදෙනා කේන්ද්‍ර කොට ගනිමින් රචිත මේ නවකතාව ලාංකික සමාජයට හුදු සාහිත්‍ය රසය ඉක්මවා ගැඹුරින් සිතන්නට යමක් ඉතිරි කරයි.,Beverly Naidu / චූලානන්ද සමරනායක
යුද්ධය හමාරය,විශ්ව සාහිත්‍යයෙහි විශිෂ්ට ලේඛකයන් නිරතුරුවම යුද්ධයට එරෙහිවීමත් මානව සම්බන්ධතාවන් සුරැකීමට අවධානය යොමුකිරීමත් කැපී පෙනේ. අද දවසේ අපට මේ කාරණය ගැඹුරින් වටහා ගැනීමට සුදුසු වාතාවරණයක් ඇත. එය අන් කවරදාටත් වඩා සංවේදීය. යුද්ධය හමාරය නම්වූ මේ කෘතිය ඒ සඳහා නිසි ආලෝකයක් සපයයි.,සේනාරත්න වීරසිංහ / Vassilis Vassilikos
"Diving Adventure

(සත් සයුර)","පර්යේෂණාත්මක හා විද්‍යාත්මක පසුබිමක් වටා ගෙතෙයි. මිනිසා අභ්‍යවකාශය ජය - ගනිමින් සිටින්නාක් මෙන් ම සත් සමුදුරද, සමුදුරු පත් ලද ජය ගැනීමට ප්‍රයත්නය මෙමගින් සිතුවම් කෙරේ. පෘථිවිය තුළ මිනිස් වාසයට අහිතකර තත්වයන් ගොඩ නැගෙමින් පවතින අද දවසේ අනාගත මිනිසා සමුදුරු පත්ල තුළ සිය ජීවිකාව ගෙන යන්නට දරණ නිර්භය උත්සාහය මෙම කෘතියෙන් හෙළි වේ.",Willard Price
A River Sutra (නදී සූත්‍ර),"භාරතයේ අති පූජනීය නර්මදා නදිය කෙනෙකු දකින්නේ සසරින් එතෙර වීමේ මඟක් ලෙස වන්නට පුළුවන. නදී සූත්‍ර අපට පවසන විශ්‍රාමික ජ්‍යෙෂ්ඨ රජයේ නිලධාරියා ලෝකයෙන් පලා ගොස් නතර වන්නේ නර්මදා නදී ඉවුරේ ය.එහෙත් ඔහු තෝරා ගන්නේ වැරදි ස්ථානයකි. බොහෝ ජීවිත එම ස්ථානයට පැමිණෙති. ආපසු යති. ගායකයන්, සංගීතවේදිනියන්, ගුරුවරයන්, වරගනන් හා ශ්‍රමණයන් ආදි වශයෙන් පැමිණෙන ඔවුන් සැම දෙනට පවසන්නට ඔවුනට ම පෞද්ගලික වූ කථාවක් තිබේ. නදී සූත්‍ර ඔවුන්ගේ ද අප ගේ ද කථාවයි.",Gita Mehta
"හෙළිදරව්ව
","ලේඛක දිවිය කරදර කම්කටොලු ගහණ එකකි. ඔහු පළමුව දුප්පත්කම සහ ලෝකාවමානය විඳ දරාගත යුතුය. අනතුරුව, අත්පත් කරගත් සඵලත්වය නිසාවෙන් පිළිසිඳෙන අතුරු අන්තරාවලට සමෝදානව මුහුණ දිය යුතුය. ඔහු රඳා සිටිනුයේ සංකීර්ණ ජන සමාජය මතය. තමාගේ ඡායාරූප ගැනීමට හා තමාගේ සම්මුඛ සාකච්ඡා ඉල්ලා පැමිණෙන පුවත්පත් කලාවේදීන්ගේ අනුකම්පාව නැතිනම් ඔහුගේ ජීවිතයක් නැත.විවිධ සංවිධාන වලින් කැරෙන ආරාධනා පිළිගත යුතුය. තමා හමුවට එන ආධුනිකයනට අවවාද අනුශාසනා කළ යුතුය.උපකාර කළ යුතුය. පොත් ප්‍රකාශකයන් හා විචාරකයන් ආදී පිරිස් හා සාකච්ඡා පැවැත්විය යුතුය. ස්වකීය හෘද සාක්ෂියෙන් ද හෙතෙම පීඩා විඳී. මේ සියලුම ගැනවිලි සම්බන්ධයෙන් ඔහුට එක්තරා අන්දමක වන්දියක් ලැබේ. මේ අත්දැකීම් ස්වකීය නිර්මාණ සඳහා තේමාවන් බවට පත්කර ගත හැකි වීමය. එසේ කිරීමෙන් පසු හේ නිදහස් මිනිසෙකි ",රූ.පේ විජේසිංහ
Kim (කිම්),"මෙම නවකතාව, අභියෝගාත්මක සිදුවීම්වලින් ගහණ, ඉන්දියාවේ රාජ් පාලන සමය ගැන විවරණය වන ශ්‍රේෂ්ඨ සාහිත්‍ය කෘතියකි. අනාථ සාහිබ් කෙනෙකු වූ කිම්' රැකියාවක් නොමැතිව කඩමණ්ඩියේ රස්තියාදු වූ ළමයෙකු විය. අවස්ථානුකූලව වෙස්වළාගත හැකි හපන්කම නිසා ඔහු ඉන්දියාවේ ක්‍රියාත්මක වූ බ්‍රිතාන්‍ය තොරතුරු සේවයට - වයඹ දේශසීමාවේ විදේශීය ඒජන්තවරුන් මර්ධනයට - මිෂනාරි චාරිකාවකට ඇතුළු වෙයි. ජීවන චක්‍රයෙන් විමුක්තිය සොයන්නා වූ ඔහුගේ මිත්‍රයා වන ටිබෙට් ලාමාවරයකු සමඟ කිම්ගේ චාරිකා එක්වෙයි. හාස්‍යයෙන් සහ සිදු වීම්වලින් බහුල ඉන්දියාවේ කලබලකාරී ජීවිතය සහ ස්වභාවය සමඟ, අභියෝගකර වෘත්තාන්තයක වීරයෝ ඔවුහු වෙති.",Rudyard Kipling / පරාක්‍රම ඇස්. විජේවර්ධන
නිස්සා හා සෙස්සෝ (Far from the Madding Crowd),"""නිස්සා හා සෙස්සෝ"" හි කතා නායිකාව වන බාෂෙබා එවර්ඩින්, දිළිඳු එහෙත් සුරූපී කාන්තාවකි. මුල දී එඬේරකු ලෙස ජිවිතය ඇරඹූ, ගොවිපළ හිමියකු වන ගේබ්‍රියෙල් ඕක් නම් තරුණයා ඇයට හමුවන්නේ අහම්බෙනි. කලක් ඇවෑමෙන් ඈ ධනවත් ගොවිපළ හිමිකාරියක බවට පත්වන්නී ය.අසරණ වන ඕක්, බාත්කෙබාගේ සේවකයකු ලෙස ඇයට සමීප වුවත් බෝවුඩ් සහ ට්‍රෝයි ද ඇගේ ඇසුරට වැටෙති. දෛවයේ අදිසි බලයකින්  මෙන් හුදකලා වන ඛාත්කුබා එවර්ඩින්ගේ එම අඩුව පිරිමසා ලන්නේ මුලදී ඇය ප්‍රාර්ථනා කල ගේබ්‍රියෙල් ඕක්ම ය.",Thomsa Hardy
Ghost Kings (සූලා රැජිණ),"ස්වකීය වර්ගයාට අයත් කිසියම් ජනප්‍රවාදගත සූලා නම් වූ සුදු දෙවඟනක ගේ දිවව්‍යාන්මය දරා ගත් තැනැත්තියක වන බවට සූලු දේශවාසීන් විශ්වාස කරන රැචල් ඩව්, මිෂනාරිවරයකු ගේ එකම සුරූපී දියණිය වන්නීය. ස්කොට් ජාතික පරපුරකින් පැවතෙන ඇගේ මවට මෙන් රැචල්ට ද අනාගතයේ සිදුවන ඇතැම් දේ දැකිය හැකි බලයක් ඇත. රැචල් ගේ අත පතන, රජුට ගැතිකම් කරන දුෂ්ට සුදු මිනිසකු වූ ඉෂ්මාඑල්, බලෙන් ඇය තමා සතු කර ගැනීම සඳහා ඇගේ දෙමාපියන් මරා දමා ඇගේ පෙම්වතා වන රිචඩ් ඩැරියන් ඇය ගෙන් ඈත් කරයි. එවිට කෝපයෙන් උමතු වන ඇය සූලු රටට ශාප කරයි.",H. Rider Haggard / S.Chandrasiri Dasanayake
තරුණ වීරයෝ - බකුසු හඬේ අබිරහස,"සුප්‍රකට රහස් පරීක්ෂක ෆෙන්ටන් හාර්ඩි ගේ පුතුන් වන ෆ්රෑන්ක් සහ ජෝද, ඔවුන් ගේ මිතුරා වන වෙත් ද විසින් අභ්‍යවකාශ උපකරණ පිළිබඳ මනා කොල්ලයක් අනාවරණය නැරෙන අන්දම දැක්වෙන ලොවම දැහැගන්නා කතා පුවතෙකි.",ලීලානන්ද ගමාච්චි
The Mayor of Casterbridge (කැස්ටර්බ්‍රිජ් නුවර නගරාධිපති),"යොවුන් ව්යේදීම සිතූ දේ කරමින් බීමත්ව පිළිගත් සමාජ සම්මතයන්ට පටහැනි ලෙස කටයුතු කොට තම පවුල් දිවිය අහිමි කර ගත් මිනිසෙකු තම දිවිය පුරා ඊට නොදෙවෙනි අයුරින් කටයුතු කොට, තමා වෑයමින් හිමි කර ගත් යස ඉසුරු, තනතුරු හා උසස් සමාජ තත්ත්වය අහිමී වී අවසානයේ දී ලක් වන ශෝචණීය ඉරණම සිත් ගන්නා අයුරින් මෙම නවකතාවෙන් නිරූපණය වෙයි. 19 වන සියවසේ එංගලන්තයේ සංවර්ධනය වෙමින් පැවති ග්‍රාමීය පෙදෙස්වල ජනතාවගේ හිතුවක්කාර අසම්මත ජීවිත, ඔවුන්ගේ ආදරය, වියෝවීම්, රළු ජීවන පැවැත්ම, රටේ දුර්වල ගමනාගමන, වාණිජ කෘෂිකාර්මික කටයුතු මෙන්ම සෑම අංශයකින්ම පරිහානියට පත් වෙමින් පැවති ග්‍රාමීය සමාජය මැනවින් විදහා දැක්වීමට මෙම කෘතියේ නිර්මාණකරුවා සමත් වෙයි.","Thomas Hardy
"
The Rats (මීයෝ),"ළමෝ ගුරුතුමාට ටිකෙන් ටික ගරු කිරීමට ඉගෙනගත්හ. සීමාවක් නොමැතිව මීතයිල් ස්ප්‍රීතු පානය කරමින් සියල්ලෝම ඔවුන්ගේ අභ්‍යන්තරය විනාශ කරගනිමින් සිටියහ. බියකරු සහ තියුණු ඇස් සඟළ තුනකින් ඔවුන්ට ඇති කළ භීතිය, හැරිස්ට කිසිදා අමතක කළ නොහැකි වනු ඇත. මිනිස්සු තරුණියන්ගේ නිරාවරණය වූ සුදු පාද දෙස එකළුල්ලේම හෝ හොරැහින් බලා සිටින විට තරුණියෝ ද ඔවුන් දෙස බැලූහ. පිස්සුවෙන් මෙන් සිනාසෙන හයිනාගේ මූසල හඬ දරාගත නොහැකිව නිශ්ශබ්දතාවය බිඳ දැමුවේය. ද්‍රෝහී බිරිඳක් විසින් අත්හරිනු ලැබූ, කිසිවෙකුගේ හව්හරණයක් නොමැතිව, අසරණ වීමේ ලජ්ජාවෙන් ගැලවීමට වැඩියෙන් වැඩකර සාර්ථකත්වයක් ලබාගත යුතු වේ. අළු පැහැති උදා ආලෝකය, පැරණි ඇළ මතුපිට කුඩා මීදුමක් ඇති කළේය. ශීතල පැතිරී යන උදයේ නිහැඬියාව බිඳ දමන කුරුලු ගී හඬ එදින නොඇසිණ.",James Herbert / ආරියරත්න ජයකොඩි
The Morning Gift (හිමිදිරි තෑග්ග),"ඉහළ පන්තියේ ධනවතුන් තරුණියක සමඟ එක් රැයක් නිදි වැද ඇගෙන් ලද සතුට වෙනුවෙන් තම වගකීම් සියල්ල මග හැර පසුදා පාන්දර ඇයට වටිනා ත්‍යාගයක් ලබාදීම යුරෝපා රටවල සම්ප්‍රදායකි. ""Morning Gift"" නමින් හඳුන්වන එම ත්‍යාගය නිසා රූත් නම් දැරිය පත්වන්නේ දැඩි අසහනකාරී තත්ත්වයකටය. මෙය හිට්ලර්ගේ යුද වැදීම නිසා යුද්ධයෙන් සරණාගත තත්ත්වයට පත්වූ රූත් නම් දැරියගේ කතා පුවතය.","Eva Ibbotso / අනුලා ද සිල්වා 
"
Benita (බෙනිටා),"වසර තුන්සීයකට පෙර පෘතුගීසීන් විසින් වළලන ලද මහ ධන නිධානයක් සෙවීම සඳහා චාරිකාවක යෙදෙන බෙනිටා බියට්‍රික්ස්, ඇගේ පියා සහ ජාකොබ් මේයර් නම් වූ ජර්මන් යුදෙව්වා, බම්බාස්ටේහි භූතාත්මය අධිගෘහිත කර ගත් මාකලන්ගා ගෝත්‍රිකයින් ගේ අඩවියට යති. සැන්සිබාර් නෞකාවේ දී රොබට් සීමර් නමැති දඩයක්කරු, බෙනිටා හා සමීප සබඳතාවක් ඇති කර ගනු ලැබුව ද නෞකාවේ විනාශයත් සමඟ ඇයට ඔහු ගෙන් වෙන් වීමට සිදු වෙයි. නිධානය සෙවීමට යාමේදී බෙනිටා සහ ඇගේ පියා උපද්‍රව රැසකට මුහුණ දෙති. එහි දී ඇගේ ආරක්‍ෂාවට ඉදිරිපත් වන්නේ වසර තුන්සීයකට පෙර මියගිය බෙනිටා ඩා ෆෙරෙයිරා නමැති පෘතුගීසි තරුණිය ගේ භූතාත්මය හෙවත් බම්බාස්ටේහි භූතාත්මය යි.",H.RIDER HAGGARD / S Chandrasiri Dasanayake
Zabibah and the King (සබීබා),විවාහක රූමතියක වූ සබීබා සමඟ ප්‍රේමයෙන් වෙළෙන සදාම් හුසේන් ලියූ සත්‍ය ප්‍රේම කතාව,"Saddam Hussei / කුමාර සිරිවර්ධන
"
Running Home  (ගෙදර බලා),"මව්පියන් සමඟ සයුර තරණය කොට ගොඩබිම ඔස්සේ දීර්ඝ ගමනක් ගිය දැරියන් දෙදෙනෙකු අවසානයේ මව්පියන් අහිමිව ආපසු නිවෙස බලා යන දුක්බර, කඳුළු කතා පුවතක් මෙහි දිග හැරේ. නාඳුනන දේශයක, නන්නාඳුනන මිනිසුන් අතර තනිකමින් හා බියෙන් හුදකලා වූ දෙසොහොයුරියෝ එකිනෙකා කෙරෙහි බැඳුණු දැඩි සොයුරු දමින් යුතුව, සිය නිජබිම වූ අයර්ලන්තයේ තම ගම්බද නිවහනේ සීයා සහ ආච්චී සොයා යන ගමන ත්‍රාසය හා භීතිය කැටිවුණු, සෙනෙහස හා මිතුදම පිරුණු අපූර්ව කතාන්දරයකි.",Teresa Doran / Deepthi Mangala Rajapaksha
Allan's Wife,"මේ නව ප්‍රබන්ධයට පාදක වී ඇත්තේ, එංගලන්තයෙහි කුඩා දැරියක ව සිටිය දී තමා විසින් ජීවිතය බේරා දෙනු ලැබ, පසුව අප්‍රිකාවේ රුදුරු මරු කතරක අතරමං ව සිටිය දී දෛවෝපගත ලෙස තමාගේ දිවි ගළවා ගනු ලැබූ ස්ටෙලා කාර්සන් නමැති ඉංග්‍රීසි ජාතික තරුණිය සහ ඇලුන් ක්වාටර්මේන් අතරේ ඇති වන ප්‍රේම වෘත්තාන්තය යි. ඔවුන් ගේ ප්‍රේමය විවාහයෙන් කූට ප්‍රාප්තියට පත් වුව ද, කෙටි කලකින් සිදු වන ස්ටෙලා ගේ වියෝගයෙන්, මේ කතාන්දරය කරුණා රසයෙන් පිරුණු ශෝක කාව්‍යයක් බවට පත් වෙයි.",H. Rider Haggard / ප්‍රභාත් මිරිහාගොල්ල
The People of the Mist (මී දුමේ මිනිස්සු),"පියා ගේ නොමනා පැවැත්ම නිසා තමන්ට අහිමි වූ පරම්පරාවෙන් පැවත ආ නිවහන යළි උරුම කර ගැනීමේ අරමුණින්, රන් සෙවීම සඳහා අප්‍රිකාවට යන වංශාධිපති තරුණයින් දෙදෙනෙකු පිළිබඳ කතාවයි, මී දුමේ මිනිස්සු. ",H. Rider Haggard / 	එස්. චන්ද්‍රසිරි දසනායක
"To Catch a King

","1940 ජූලි මාසයේදී, ලිස්බන් නගරයට ගොස් වින්ඩ්සර් ආදිපාදවරයා සහ ඔහුගේ බිරිඳ පැහැරගැනීම ක්‍රියාත්මක කරන ලෙසට ජර්මන් එස්.එස්. හමුදාවේ ජෙනරාල් සහ පොලීසියේ මේජර් ජෙනරාල් වෝල්ටර් ෂෙලෙන්බහ්ට හිට්ලර් නියෝග කළේය. ජර්මනිය විසින් ප්‍රංශය ආක්‍රමනය කිරීමේදී ප්‍රංශයෙන් පලායාමෙන් පසු, වින්ඩ්සර් ආදිපාදවරයා සහ ඔහුගේ බිරිඳ පෘතුගාලයේ එස්ටොරිල් නැමැති පිටිසර ගමේ නිවෙසක තාවකාලිකව නවාතැන් ගෙන සිටියහ. මෙම කතාව පුදුමයට පත් කරන සිදුවීම් පෙළක එක් සිදුවීමක් වටා ගොඩ නැගුණු සිදුවීම් නැවත ප්‍රති-නිර්මාණය කිරීමට ගත් උත්සාහයකි. එයින් වැඩි කොටසක් ලේඛනගත ඓතිහාසික සිද්ධීන් වුවද එක්තරා කොටස් කීපයක් පැහැදිලිව පෙනෙණ පරිදි කල්පිත රචනාය. අන්තිමේදී අතිශය කීර්තියකින්, සම්පූර්ණ විස්මාකාර ක්‍රියාවකින් මතුවන පුද්ගලයා වූයේ වින්ඩ්සර් ආදිපාදවරයාය.",Jack Higgins
The Case of the Crimson Kiss (ලෝහිත හාදුව),ධනවත් ව්‍යාපාරිකයකු වන කාර්වර් ක්ලෙමෙන්ට්ස් සයනයිඩ් ශරීරගත වීමෙන් අභිරහස් ආකාරයට ඝාතනයට ලක් වෙයි. ෆේ ඇන්සන් යුවතිය හට මිනීමැරීමේ චෝදනාව එල්ල වන්නේ නිවස තුළ තිබී ඇයගේ ඇඟිලි සලකුණු හමු වන බැවිනි. එමෙන්ම මරණකරුගේ නළල මත පැහැදිලිව සටහන්ව තිබුණේ ලෝහිත පැහැ තොල් ආලේපන සලකුණකි. එම හෝඩුවාව ඔස්සේ හඹායන නීතිඥ පෙරි මේසන් මහතා මෙම ඝාතනය හා බැඳුණු සත්‍ය කතාව අධිකරණයට පෙන්වා දෙන්නේ විනිසුරු පවා මවිතයට පත් කරමිනි.,Cynthia Kadohata / ලසිත රවීන් උමගිලිය
Dr. No (ඩොක්ටර් නෝ),බ්‍රිතාන්‍ය රහස් සේවා නිලධාරියකු වන ස්ට්‍රැන්වේස් හා ඔහුගේ සහායිකාව ජමෙයිකාව තුළ දී හදිසියේ අතුරුදන් වේ. මේ පිළිබද සොයා බැලීම සදහා 'MI6' අංශයේ ප්‍රධානීයා වන එම් තෝරා ගනු ලබන්නේ පෙර මෙහෙයුමකින් තුවාල ලබා සුවය ලබමින් සිටින් 'James Bond' හෙවත් 'Agent 007' ය. ජැමෙයිකාවට යන 'Bond' හට අවබෝධ වන්නේ මේ අතුරුදන් වීම් පසුපස ක්‍රැබ් කී නම් දූපතේ වාසය කරන අභිරහස්  'Dr.No' සම්බන්ධ බවය. 'Dr.No' සමග ගැටී අභිරහස අනාවරණය කර ගැනීමට 'Bond' හට හැකි වේද....? ,Ian Fleming / ඇල්ෆ්‍රඩ් කුරේ
The Deceiver (රැවටිලිකරුවා),බ්‍රිතාන්‍ය බුද්ධි සේවාවේ නිර්භීත හා නිර්මාණශීලී නිලධාරියකු වූ සෑම් මැක්ලීඩ් ගේ නිදහස් රාජකාරි රටාව ඇතැම් විට ඔහු පැවති නීති රීතිවලින් පිටතට පවා ගෙන ගියේය. තමන්ට පැවරූ කාර්යය ඉටු කිර්මට හේ CIA පවා දැඩි ලෙස පීඩනයට පත්කිරීමටද KGB සමග මී-බළල් සෙල්ලම කිරීමටද බිය නොවීය. ඔහු ඉතා සාර්ථක ලෙස කර්නල් ගඩාෆි හා අයර්ලන්ත ගරිල්ලන්ගේ IRA සංවිධානයද වරක් රවටා උගුලකට හසු කළේය. වරෙක ඈත කැර්බියන් දූපතක බ්‍රිතාන්‍ය ආණ්ඩුකාරවරයා ලෙස පෙනී සිටිමින් ෆිදෙල් කස්ත්‍රෝ හා කොලොම්බියානු මත්ද්‍රව්‍ය ජාවාරම්කරුවන්ගේ සිහින බිඳ දැමුවේය.,FREDERICK FORSYTH
"Monsignor Quixote

(Sanwada Charika)","ග්‍රෙහැම් ග්‍රීන් විසින් ලියන ලදුව 1982 දී පළ කැරුණු 'මොන්සිඤ්ඤෝර් කිහොත', මිගෙල් ඩි සස්වැන්ටීස්ගේ සම්භාව්‍ය ස්පාඤ්ඤ නවකතාව වූ 'දොන් කිහොතෙ ' ග්‍රන්ථයෙන් ආභාසය ලබා, එහි එන ප්‍රධාන චරිත ග්‍රෙහැම් ග්‍රීන් ජීවත් වූ කාලයට හා පරිසරයට අනුව ප්‍රතිනිර්මාණය කිරීමේ ප්‍රයත්නයකි. හාස්‍යය දනවන සිදුවීම්වලින් පාඨකයා පිනවන අතරම ජනරාල් ප්‍රැන්කෝගේ ඒකාධිපති පාලනයේ බලපෑම ගැන විස්තරයක් මෙන් ම කොමියුනිස්ට්වාදය හා කිතු දහම ගැන විමර්ශනාත්මක සාකච්ඡාවක් ද ඉතා දක්ෂ ලෙස මෙහි ඇතුළත් කර තිබේ. දෙවන ලෝක සංග්‍රාමයෙන් පසු යුරෝපයේ ඇති වූ සාමකාමී වාතාවරණය යට ""සීතල යුද්ධයක්"" විය. එම පසුබිම මත පිහිටන මෙම නවකතාව උත්ප්‍රාසයෙන් පිරුණු දෙබස් සහ අවස්ථාවලින් ගහණය. ",Graham Greene
The Lost City of Z (විස්මිත වන දහන),"ගුප්ත හා බියකරු ඇමේසන් වනය තුළ එන්ඩොරාඩෝ නම් විස්මිත රාජධානියක් සැගව ඇතැයි යන විශ්වාසය, ශත වර්ෂ ගණනාවක් තිස්සේ යුරෝපීය ජාතිකයන් සිත් තුළ පැළපදියම්ව පැවැතිණ. 2 නගරය ලෙස තමා විසින් නම් කළ මේ සැඟවුණු ශිෂ්ටාචාරය සොයා ගැනීමේ අරමුණින් යුතුව, 1925 වර්ෂයේදී ඇමේසන් වනාන්තරය තුළට ඇතුළු වූ පර්සි ෆෝසට් නම් බ්‍රිතාන්‍ය ජාතික ගවේෂකයාට සිදු වූයේ කුමක්ද? ෆෝසටට්ගේ ගවේෂණ තොරතුරු තවත් මිනිස් සිත් සිය ගණනක් මේ අනතුරුදායක ගවේෂණය සඳහා පෙළඹවීමට සමත් විය. ඒ අනුව z නගරය නිරාවරණය කර ගැනිමේ අරමුණින් විද්‍යාඥයින්, ගවේෂකයන් ඇතුළු නොයෙකුත් පිරිස් ඇමේසන් වනාන්තරයට පිවිසුණු අතර ඒ බොහෝ දෙනෙක් එහිදී මරුමුවට පත් වූහ. සමහරු ගෝත්‍රික කල්ලිවල සිරකරුවන් බවට පත් වූ අතර මෙම අන්තරායකාරී සංචායේ අත්දැකීම් හේතුවෙන් තවත් සමහරු උමතු බවට ද පත් වූහ.","David Grann
"
Beyond the Himalayas (හිමාලයෙන් එපිටට බිහිසුණු චාරිකාවක්),ඔවුන් ඉන්දියානු වන පෙත තුළට පිය තැබූයේ සති තුනක චාරිකාවකට ය. එහෙත් කිසිවෙකුත් නොපැතූ ලෙස ගමන කෙළවර වූයේ එ මෙන් කිහිප ගුණයක කාලසීමාවකට පසු ය. වනචාරී ගෝත්‍රිකයන්ගෙන් ද බිහිසුණු ගිරිශිඛරවල සැඟව තිබුණු අතොරක් නැති මර විපත්වලින් ද මුසල්මානු මං පහරන්නන්ගෙන් ද මිදී අන්තයේ සැනසුම් සුසුමක් හෙළද්දී ගම් වැසියන් හා හිතවතුන් හිත හදාගෙන තුබුණේ ඔවුන් මළවුන්ගේ ලොවට මගියේ යැයි කල්පනා කරමිනි. මේ ඔවුන්ගේ කතාන්දරය යි! ඉන්දියානු වනපෙතින් ඇරඹී චීන දේශසීමාව ද ඉක්මවමින් වල්මත් වී අන්තයේ බුරුමයේ රැගුන් නුවරින් මිනිස් වාසයකට ළඟා වූ ඒ ත්‍රාසජනක කතාවයි.,Murdo MacDonald-Bayne
South Town (සවුත් ටවුන්),"ඩේවිඩ් විලියම්ස් වර්ණ ජාතික යෞවනයෙකි. වෛද්‍යවරයකු වීමය.ඔහුගේ සිහිනය අධ්‍යාපනය, සේවයට සරිලන වැටුප්, නිදහස වර්ණ ජාතිකයන්ට නැතැයි සිතන සුදු ජාතිකයෝ ඔහුගේ සිහිනයට සරදම් කරති. ඔවුන්ගේ තාඩන පීඩන, පහත්කොට සැලකීම්, අයුක්තිය, අසාධාරණය මැඬ සිය සිහිනය සාක්ෂාත් කරගන්නට ඩේවිඩ්ට හැකි වේ ද?",Lorenz B. Graham / Anura K.Edirisuriya
"The Devil's Alternative

(මහ සයුර ගිණි ගනී)","තිරිඟු වගාවට වූ හානිය නිසා සෝවියට් සංගමය ආහාර අර්බුදයකට ලක් වීමෙන් එහි නායකයන් බලයෙන් පහ වීමේ තර්ජනයක් මතුවෙයි. මේ අතර යුක්රේනයේ විමුක්තිය උදෙසා එකතු වූ කිහිපදෙනෙකු විසින් සැලසුම්කොට 'KGB' ප්‍රධානියා ඝාතනය කෙරේ. මේ හේතුවෙන් සෝවියට් නායකයා තනතුරින් පහවීමේ අර්බුදය තවත් උග්‍ර වන හෙයින් රජය එම සිද්ධිය සඟවයි. අත්අඩංගුවට පත් වූ, 'KGB' ප්‍රධානියා ඝාතනය කළ යුක්රේන ජාතිකයින් දෙදෙනා ගලවා ගැනීම සඳහා, බොරතෙල් ටොන් මිලියනයක් හා කාර්ය මණ්ඩලය 30 ක්ද සමග ලෝකයේ විශාලතම තෙල් නැව යටත්කොටගත් ඔවුන්ගේ සගයෝ එය පුපුරවා හරින බවට තර්ජනය කරති. බොරතෙල් ටොන් මිලියනයක් මුහුදට පිටවුවහොත් සිදුවන අතිවිශාල පරිසර හානිය නිසා එම සිරකරුවන් නිදහස් කිරීමට තීරණය කෙරේ. සෝවියට් තිරිඟු අවශ්‍යතාවය මිලදී ගැනීමට ඉල්ලා සිටි විට ඇමෙරිකාව, අවිසීමා ගිවිසුමක් ඇතිකර ගත යුතු බවට කොන්දේසියක් දමයි. තම අර්බුදය බරපතල නිසා සෝවියට් නායකයා එයටද එකග වී සිටියද, යුක්රේන සිරකරුවන් දෙදෙනා නිදහස් වී, 'KGB' ප්‍රධානියා ඝාතනය වීමේ පුවත ප්‍රසිද්ධ වුවහොත් තමන් බලයෙන් පහවීම ස්ථිර බව දත් හේ, ඔවුන් නිදහස් කළහොත් තමන් අවිසීමා ගිවිසුමෙන් ඉවත් වන බව හදිසියේම දැනුම් දෙයි. මෙම අර්බුදයෙන් සියලු රටවල් ගලවා ගැනීමට එක් නිලධාරියෙක් ඉදිරිපත් වෙයි. ධෛර්ය සම්පන්නව ක්‍රියා කරන ඔහුට එම කාර්ය සාර්ථක කර ගැනීමට හැකි වේද?",Frederick Forsyth
Moonraker,මෙය ඉංග්‍රීසි ලේඛක ඉයන් ෆ්ලෙමිං අතින් සුප්‍රකට ජේම්ස් බොන්ඩ් චරිතය යොදා ලියැවුණ තෙවන නවකථාවයි. 1955 දී මුල්වරට පළ වූ මෙය පරමාණු අවියකින් ලන්ඩන් නුවර වනසාලන්නට තැත් කරන හියුගෝ ට්‍රැක්ස් නැමැත්තාගේ වෑයම වළකාලන්නට ජේම්ස් බොන්ඩ් විසින් දියත් කරන ක්‍රියාන්විතය හෙළිකරයි.,"Ian Fleming
"
ධවල සේනාංකය,"මෙහි සේනාංකයක් යනුවෙන් හැඳින්වෙන්නේ ප්‍රංශයෙහි ඉංග්‍රීසි හමුදාවේ නයිට්වරයෙකු යටතේ වැටුප් පිට සේවය කළ හේවා කාංඩයකි. සර් ක්ලෝඩ් ලේටර් එබඳු නයිට්වරයෙකි. ධවල සේනාංකය එබඳු සේනාංකයකි. මේ අවධියේදී (1336) ප්‍රංශයෙන් විශාල කොටසක් ඉංග්‍රීසි රජුගේ පාලනය යටතේ පැවතියේය. ශතවර්ෂයකටත් අධික කාලයක් තිස්සේ (1337–1453) ඉංග්‍රීසි රජවරුන් මේ සේනාංකයන්ගේද උපකාරය ඇතිව ප්‍රංශයේ තව තවත් ප්‍රදේශ අල්ලා ගැනිමට උත්සාහ කළහ. ඔවුන් මෙසේ කිරීම නිසා ඒ දේශය විනාශ වී ගිය නමුදු නයිට්වරුන් සතු වූ අගනා ගුණධර්ම ඉගෙනීමට, ඇලින් බදු තරුණයින්ට එයින් අවස්ථාව සැලසුනේය.",මහගම සේකර
Avenger (පළිගැනීමේ මෙහෙ‍යුම),ජගත් සංවිධානයේ සහන සේවා සඳහා බොස්නියා සර්බි යුද්ධයේදී ස්වේච්ඡාවෙන් ඉදිරිපත් වී බොස්නියාවට යන ඇමෙරිකන් තරුණයෙක්. මුදල් මංකොල්කාම සඳහා ඔහු අමානුෂික ලෙස මරා දමන සර්බියන් ත්‍රස්තවාදියෙක්. ත්‍රස්තවාදීන්ට සැගව සිටීමට අවශ්‍ය සියළු උපකාර කරන ඇමෙරිකානු 'CIA' ප්‍රධානියෙක්. ඔහු අල්ලාගෙන නීතිය හමුවට පමුණුවන්නට අධිෂ්ඨාන කොටගත් කැනේඩියානු ධන කුවේරයෙක්. නොයෙකුත් බාධක මැද තනිව මෙහෙයුමක් කොට එම ත්‍රස්තවාදියා අල්ලා නීතිය හමුවට ගෙන ඒමට ජීවිතය හා මරණය අතර සටනක් කරන වියට්නාම් යුද විරුවෙක්.  ඔහුගේ කාර්ය ඉටුවේද?,Frederick Forsyth
"THE GREEN WIND
(සුළගේ ගීතය)",එය 1948 වසරයි.එකොළොස් හැවිරිදි ජෙනිෆර් රොබින්සන් එවකට ඇගේ ප්‍රාථමික පාසලේ අවසන් වසරේ ඉගෙනුම ලබමින් සිටියා ය. පළතුරු වවන බොහෝ ගොවි පවුල් මුහුණ දුන් ගැටලුවලට රොබින්සන් පවුලටද මුහුණ දීමට සිදු විය. එහෙත් මෙම වසරේ දී විශාල අස්වැන්නක් අපේක්ෂාවෙන් පසු වූ ඔවුහු ඒ අස්- වැන්න විකුනා ලබන මුදලින් තම නිවසට විදුලිය ලබා ගැනීමට බලා උන්හ.,Thurley Fowler / ප්‍රියංකා කහවණුගොඩ
A Chandala Woman (චණ්ඩාල ස්ත්‍රියක්),"බොහෝ විට සත්‍ය සිද්ධියක් මෙන් ඉදිරිපත් කෙරෙන මෙමගින් රසවත් කතාවක් මෙන්ම, එවකට පැවති සමාජ දේශපාලනික තත්ත්වයන් නිර්ව්‍යාජව ඉදිරිපත් කෙරෙන විවරණයක් බඳු වෙයි. ",Lucian De Zilwa / ලලිත් හීන්ගම
ව්‍යාජ අලුයම,සොයුරියක් තවත් සොයුරියකට ප්‍රශංසා කරනුයේ කලාතුරකින් විය හැක. ඔවුන් පළමුව කාන්තාවන් වන අතර සහෝදරත්වය වැදගත් වනුයේ පසුවටය. එබැවින් ඔවුන් දෙදෙනෙකු හා කටයුතු කරන විට ඔබ වඩාත් කල්පනාකාරී වීම සුදුසුය.,Rudyard Kipling / මානෙල් ජයන්ති ගුණසේකර
"The Negotiator
 (සංසන්ධිකයා) ","ඔක්ස්ෆොර්ඩ්ෂයර්හි ගම්බඳ පාරකදී තරුණයකු පැහැර ගැනීම, එක්සත් ජනපදයේ ජනාධිපති එම ධූරයෙන් පැන්නීමට ආරම්භ කරන ලදී. අති බිහිසුණු අනුකම්පා විරහිත ක්‍රියාදාමයේ ආරම්භය පමණි. එය සාර්ථක වුවහොත් ඔහු මානසිකව මෙන්ම සිතුවිලි අතින් ද විනාශ වනු ඇත. එය වැළැක්වීමට සමත් එකම පුද්ගලයා වන්නේ, ලොව ප්‍රමුඛ පෙළේ සංසන්ධිකයා වන ක්වින් පමණි. ඔහුට අසරණ මිනිසෙකුගේ ජීවිතය බේරා ගැනීමට අතරමැදි වීමට සිදු වූයේ, පැහැරගෙන ගිය අයගේ එකම බලාපොරොත්තුව කප්පම් මුදල නොවන බව නොදැන ය.",Frederick Forsyth / අභය හේවාවසම්
Gatty's Tale (ගැටී),"ක්‍රිස්තු වර්ෂ 1203 දී නම දෙනෙකුගෙන් සමන්විත බ්‍රිතාන්‍ය ජාතික පිරිසක් ක්‍රිස්තියානි  බැතිමතුන්ගේ ප්‍රධාන පූජනීය වන ජෙරුසෙලම වන්දනා කිරීමට පිටත්ව යති. හදිසි අනතුරු, සතුරු උපද්‍රව අනපේක්ෂිත සිදුවීම් මැද මධ්‍යතන යුගයේ යුරෝපය සහ මැදපෙරදිග හරහා පාගමනින් අසුපිටින්, මුහුදින් සිදු කෙරෙන මේ දීර්ඝ ගමන සම්පූර්ණ කිරීම ඊට සහභාගී වූවන් මුහුණ දෙන ප්‍රධාන අභියෝගය වේ.මුලු දිවයින පුරාම ඉඩම් හිමි රදළයින්ට බැලමෙහෙවරකම් කරමින් කුසගින්න හා වෙහෙස හැර අන් කිසිවක් දැන නොසිටි නූගත් අවිහිංසක ගොවි දැරියක් වන ගැටී  ද  දෛවෝපගතව මේ වන්දනා ගමනට එක්වන්නීය. ඇයට ජෙරුසලමට ලඟාවීමට හැකි වේද?  ඇය උපන් වේල්සයේ හරිත වර්ණ සොඳුරු ගම් පියස සහ ඇගේ හදවත හිමි තරුණ නයිට්වරයා යළිත් දැකගැනීමට ඈට හැකියාවක් ලැබේ ද? මෙය වැඩවසම්  සමාජ ආර්ථික ක්‍රමය ,ආගමික පසුබිම සහ කුරුස යුද්ධය මෙන්ම ආදරය, කරුණාව, පරිත්‍යාගය, රැවටීම වැනි පොදු මිනිස් ගුණාංග පිළිබඳ විචිත්‍ර දසුනක් පාඨක සිත් තුළ සිතුවම් කිරීමට සමත් සංවේදී කථාන්දරයක් වේ.","Kevin Crossley-Holland / තුෂාර සුදසිංහ ජයවර්ධන
"
Wheels of Terror (යුද සක් හඬ),"මෙය වු කලි යුද්ධය සැලසුම් නොකළා වූ ද, යුද්ධයට හේතු කාරක නොවූ ද මිනිසුන් පිරිසකගේ කතාව ය. එහෙත්, ඔවුන්ට යුද වැදීමට සිදුව තිබේ. ","Sven Hassel /  උපාලි රත්නායක
"
The Masked Monkey (තරුණ වීරයෝ 5 - වදුරු වෙස්මුහුණ),"අතුරුදන් වූ තම පුත්‍රයා සොයා දෙන ලෙස සුප්‍රකට ව්‍යාපාරිකයකු වූ ජේ. ජී. රැට්සන්, හාර්ඩි සොහොවුරන් ගෙන් ඉල්ලා සිටියි.ඔහු සොයා ගෙන බ්‍රසීලයට යන ඔවුහු අරුම පුදුම හැකියා ඇති වෙස් මුහුණක් සහිත වඳුරකු ගේ විස්මිත කටයුතු නිසා ඇඳි වත පවා අහිමි ව ඇමේසන් ගඟෙහි ගිල්වනු ලැබීමේ අනතුරට මුහුණ පාති. ඔවුන් මේ උවදුරෙන් ගැලැවී රහස අනාවරණය කරන විට, තමාට පැවැරුම භාර දුන් පුද්ගලයා ගැන ද ඇදැහිය නොහැකි කරුණක් එළිදරවු වෙයි. ",Franklin W. Dixon / ලීලානන්ද ගමාච්චි
Hoggerne (මිනිසුන් අතර මිනිසෙක්),"1939-1940 වසරවල, අංශක හතළිහකටත් අඩු හිම වකවානුවේ, ෆින්ලන්තය හා සෝවියට් දේශය අතර සිදුවූ බිහිසුණු යුද්ධය පැවැති අවදියේ තිමෝ එම ප්‍රදේශයේ වැසියනට දර සපයමින් ජීවත් විය. වෘත්තියෙන් දර සපයන්නෙකු වුවත් සැබෑ මිනිස් ගති නොඅඩුව තිබූ ඔහු ජාතීන් අතර වෙනසක් දුටුවේ නැත. සැබෑ මිනිසත් බව උලුප්පා පෙන්වන, මිනිස්කමේ බලය තහවුරු කරන මිනිසුන් හඳුන්වා දෙන මෙම කතාව අප සැමට එක්තරා අන්දමක පණිවිඩයක් ගෙන දෙන්නකි.",Roy Jacobsen / ප්‍රියන්වදා එම් බන්දුවර්ධන
"
Belshazzar (බැබිලෝනියාවේ කුමරිය මයිරා)","වරක් ඊජිප්තුව පාලනය කළ පාරාවෝ ඇප්රිස්ට දාව ග්‍රීක ජාතික බිරියක ගෙන් උපන් රැමෝස් ගේ අතීතාවර්ජනයක් ලෙසින් දිග හැරී ඇති මෙම කතාවෙන් කියැවෙන්නේ පර්සියානු සයිරස් හමුවේ බලසම්පන්න බැබිලෝනියා නඟරයේ ඇද වැටීමේ කතාවයි. රැමෝස්ගේ බිරිඳ වන මයිරා පිළිබ ඊර්ෂ්‍යාවකින් පසුවන මෑණියන් ගේ ඊර්ෂ්‍යාව පාදක කොට ගන්නා පාරාවෝ අමාසිස් රැමෝස් වෙතින්මයිරා පැහැර ගෙන ගොස්, ඇය බලෙන්ම බැබිලෝනියාවේ නැබොනිඩස් රජුට විවාහ කර දෙනු සඳහා රටින් පිට කරයි. රැමෝස්සහ බේලුස් ඇය බේරා ගැනීම සඳහා බැබිලෝනියාවට යති. නැබොනිඩස් රජු ගේ මරණයෙන් පසු, රැමෝස් සහ මයිරා නපුරු රජෙකු වූ නැබොනිඩස් රජු ගේ පුත්‍රයා වන බෙශෙෂාර් රජු ගේ ග්‍රහණයට හසු වෙති. අවසානයේ ඔවුන්ට මයිරා බේරා ගැනීමට හැකිවේද?",H. RIDER HAGGARD / එස්. චන්ද්‍රසිරි දසනායක
"My Feudal Lord
(සිංහ ධේනුව මමයි)",තරුණ ජවයෙන් යුත් අසකු මෙන් ඕනෑම දෙයකදී ඉදිරියට යන මේ මිනිසාගේ ප්‍රතිරූපය දරුණුතම පෙරළිකාරයකුට සමාන ය. එසේම මේ මිනිසා ගැහැනු සොඬෙකි. තමන්ට ආදරය කිරීම සඳහා ගැහැනුන් පොළඹවා ගනිද්දී ඔහු ඔප මට්ටම් නොකළ මැණිකක් බඳු ය. නිරන්තරයෙන්ම කෝපාන්විතව සිටින මොහුගේ කතාව එක් අතකින් මහා අද්භූතයකි. එහෙත් සතනය මේ අද්භූතයෙන් බොහෝ දුර ය. මේ පොත මගේ ජීවිත කතාව ලිවීමට මා පෙළඹවුයේ පුරෂාධිපත්‍යය රජ කරන මුස්ලිම් සමාජය තුළින් මා ලද අත්දැකීම්වල විෂම බව යයි මා නොවලහා කිව යුතු ය. පොදු යහපත සඳහා මම මගේ පෞද්ගලික මති මතාන්තර අත්හලෙමි.,Tehmina Durrani
The Namesake (ස්වප්න යාත්‍රා),පියාගේ සම්මානයට පාත්‍ර වූ ලේඛකයාගේ නමින් ගොගොල් හඳුන් වනු ලැබුවේය. ඇමරිකාවේ ජීවත් වන ඉන්දියානු පවුලක පිරිමි දරුවාවූ ගොගොල් දැනුම් තේරුම් වයසේදී සිට සිය නමට ද්වේශ කළේය. ඔහුට අවශ්‍ය වූයේ ඒ නම වෙනස් කර කර ගැනීමටය. ගොගොල් දෙමව්පියන්ගෙන් වෙන්ව ජීවත්වීමට සිතා තම අනාගත ගමන් මඟ තෝරා ගත්තේය. එහෙත් අනන්‍යතාව ඉස්මතු වන්නේ නමින් පමණක් නොවන බව ඔහු පසුව වටහා ගනී.,"Jhumpa Lahiri  / චිත්‍රා අයි පෙරේරා
"
The Wild Bunch (අභියෝගයක ඉරණම),"වෘක රංචුවක් මෙන් නිදැල්ලේ සැරිසරමින් රත්ත්‍රන් හා මුදල් සොයමින් ගම් නියම්ගම් විනාශ කළ ඔවුහු තමන්ට එරෙහි ව ආ හැම කෙනෙක්ම අනුකම්පා විරහිතව මරා දැමූහ. මිනිසුන් මෙම කල්ලිය හැඳින්වූයේ  'වයිල්ඩ් බන්ච්' යනුවෙනි. මංකොල්ල කමින්, මිනීමරමින් ජීවිතය සූදුවක් කොට ගත් මොවුහු ටෙක්සාසය අමුසොහොනක් බවට පත් කළහ. මෙම කල්ලිය මෙහෙයවූ නායකයා අතිදක්‍ෂ තැනැත්තෙකු වූ පයික් බිෂොප් ය. ඔහු අනුකම්පාවිරහිත තැනැත්තෙක් වුව ද, තම කල්ලියට හිතේෂී විය. ඩීක් තෝන්ටන්  'වයිල්ඩ් බන්ච්'  කල්ලියේ පැරණි සාමාජිකයෙකි. එහෙත් දැන් ඔහු කල්ලිය විනාශ කිරීමට ශපථ කොට සිටී. තෝන්ටන් ප්‍රතිඥා ඝාතකයෙක් නොවේ. කල්ලිය විනාශ නොකළහොත්, යළි මිහිපිට අපාය වූ යුමා බන්ධනාගාරයෙන් ඔහුට බේරීමක් නැත. ඔහු ටෙක්සාසයේ සිට මැක්සිකෝව දක්වා මිනිස් දඩයක්කරුවන් පිරිසක් සමඟ වයිල්ඩ් බන්චි කල්ලිය හඹා එන්නේ වෘක දඩයමක නිරත වන ගිජුළිහිණියන් මෙනි. එය පයික් බිෂොප් ගේ හා ඔහු ගේ කණ්ඩායමේ බිහිසුණු ගමනේ කෙළවරේ ආරම්භයයි. අවසානයේ ඔවුහු මිතුරන් හා සතුරන් වෙනුවෙන් සටන් කොට මිය ගිය අන්දම, රක්ත වර්ණ රුධිරයෙන් ලියැවී ඉතිහාසයට එක් වෙයි.",Brian Fox / එස්. චන්ද්‍රසිරි දසනායක
"Snare of serpents
 
","ඩවීනා ග්ලෙන්ටයර් ඇගේ තාත්තාගේ මිනීමැරුම වෙනුවෙන් චෝදනා ලැබුවාය.වරක් ඇයට හුරු පුරුදු හා ආදරණීය වූ සියලු දේම දැන් අවිශ්වාසය හා අපකීර්තිමත් සිදුවීම්වල සෙවණැල්ලෙන් වැසී ගොස්ය. මෑතකදී සිදු වූ ඇගේ අම්මාගේ මරණයත් සමග එඩින්බර්ශ්වල ගත කළ ඇගේ ප්‍රීතිමත් තරුණ කාලය අතුරුදහන් වී ගියේය. ඇගේ තාත්තා බොහෝ වෙනස් කෙනෙක් වූ බවක් පෙන්නුවේය. නිවෙසේ නැවතී උගන්වමින් සිටි ඩවීනාගේ ආදරණීය ගුරුතුමිය නොසිතූ මොහොතක රැකියාවෙන් ඉවත් කර දැමූ වේලාවේ එම තනතුරට කෙනෙකු කවදාවත් බලාපොරොත්තු නොවෙන අන්දමේ කෙනෙකු බඳවා ගනු ලැබුණේය. රතු පැහැති කොණ්ඩයක් සහිත, ජීවයෙන් පිරුණු සිල්ලා ග්‍රේ අලුත් ගුරුතුමිය වූවාය. නිවෙසේ නතර වූ ඇය අලුත් මිසිස් ග්ලෙන්ටයර් බවට පත් වූවාය. එම අවුරුද්දේම ඩවීනාගේ තාත්තා මිය ගියේය. එයට චෝදනා ලැබුවේ ඩවීනා ය. එම මිනීමැරුම සිදු කිරීමට ලැබුණු ඉඩකඩ, එවැනි දෙයක් කිරීම පිටුපස ඇති අරමුණ, එවැනි දෙයක් කළ හැකි මාර්ගය යන සෑම දෙයක්ම වරදකරු බවට පත් කළේ ඩවීනාවය. ස්කොට්ලන්ත අධිකරණයෙන් ලබා දෙන නොපැහැදිලි නඩු තීන්දුව, එනම් ඇගේ වරද ""ඔප්පු වී නැත"" යනුවෙන් පවසමින් ඇයට නිදහස ලබා දීම,ඩවීනා ඕපදූප හා ඇනුම්පදවලින් පිරුණු ජීවිතයක ගොදුරක් බවට පත් කරන්නේය. අප්‍රිකානු යටත් විජිතයකට යෑම තරම් අතීතයෙන් බේරී පලායන්න වෙන හොඳ විසඳුමක් වන්නේ කවරක්ද? එහිදී ඇය එහි සිටින ධනවත් හා කඩවසම් දේශීය ව්‍යාපාරිකයකු වෙන රෝජර් ලෙස්ට්‍රේන්ජ් විශ්වාස කරන්න පටන් ගන්නීය. ඒත් සමගම ඇය අබිරහස් අන්දමින් අසනීප වෙමින් සිටින ඔහුගේ බිරිඳගේ යෙහෙළියක් බවට පත් වන්නීය. අන්තිමේදී ඩවීනාට අලුත් ජීවිතයක් අරඹන්න අවස්ථාවක් ලැබී ඇති බවක් පෙනෙන්නේය. බෝයර් යුද්ධය පටන් ගැනීමත් සමගම ඩවීනා සදහටම වැළලී ගියා කියා සිතූ රහස් නැවතත් මතු වෙන්න ඉඩක් ඇති බව දැකීමත් සමගම ඇගේ ආරක්ෂාව නැවතත් අනතුරට ලක් වන්නේය. දැන්, ඇගේ කීර්තිය පමණක් නොවේ ජීවිතය පවා අවදානමට ලක් වී ඇත්තේය.",Anne Percival
"The Yellow God

(අසිකි ගෝත්‍රිකයන්ගේ රන් පිළිමය)","මේජර් වර්නන් සහ ජීකී නමැති නීග්‍රෝ ජාතික සේවකයා, රන් සෙවීම සඳහා දකුණු අප්‍රිකාවේ අසිකි ගෝත්‍රය සොයා යන වික්‍රමාන්විත චාරිකාවක් මෙම කථාවට පාදක වී ඇත. අසිකි ගෝත්‍රිකයකු වන ජීකී, කුඩා අවදියේ දී ගෝත්‍රය ක්‍රිස්තියානි ආගමට හරවා ගැනීම සඳහා එහි ගොස්, පසුව සිරකරුවකු බවට පත් වූ මිෂනාරිවරයකු වන ඔස්ටින් පියතුමා සමඟ එංගලන්තයට පලා ආ තැනැත්තෙකි. එම ගෝත්‍රය පාලනය කරන සුරුපී අසීකා, වසර දහස් ගණනාවක පටන් පැවත එන එකම ආත්මයක් අධිගෘහිත කර ගෙන ජීවත් වන තැනැත්තියක් බව ඇය පවසයි.",H. Rider Haggard
Biggles Defends the Desert (වැලි කතරේ සංග්‍රාමය),"""වැලි කතරේ සංග්‍රාමය"" වූ කලී ක්‍රි. ව. 1939 වර්ෂයේදී ඇරඹි දෙවැනි ලෝක මහා යුද්ධය පාදක කොටගෙන ලියන ලද යොවුන් නවකථාවකි. මහා බ්‍රිතාන්‍ය ප්‍රමුඛ ප්‍රංශය හා ඇමරිකාව වැනි රටවල් මිත්‍ර ජාතීන් වශයෙන් ද 'නාසීන්' ය යි හඳුන් වන ලද ජර්මානුන් ප්‍රමුඛ ඉතාලිය හා ජපානය වැනි රටවල් සතුරු ජාතීන් වශයෙන් ද බෙදී කරන ලද මේ යුද්ධය ක්‍රි. ව. 1945 වර්ෂයේදී අවසන් වූයේ මිත්‍ර ජාතීන් හට ජයග්‍රහණය අත් කොට දෙමිනි. මේ කථාවේ එන ජේම්ස් බිගන්ස්වර්ත් බ්‍රිතාන්‍ය රාජකීය ගුවන් හමුදාවේ උසස් නිලධරයෙකි. දක්‍ෂ ගුවන් නියමුවකු වන ඔහු ඇතුළු පිරිස අප්‍රිකානු කාන්තාරයේ පිහිටි ක්‍ෂෙම භූමියක් මූලස්ථානය කොටගෙන ඒ හරහා පියාසර කරන මිත්‍ර ජාතීන්ගේ සිවිල් ගුවන් යානා උපායෙන් විනාශ කරන්නා වූ ජර්මානු ගුවන් හමුදා අනුඛණ්ඩයක් හා ගැටෙයි. ගොඩබිම් හා ගුවන් සටන් ගණනාවකින් ඉක්බිති බිගන්ස්වර්ත් ඇතුළු පිරිස ජර්මානු මූලස්ථානය විනාශ කොට ඔවුන් කාන්තාරයෙන් පළවා හරියි.",W. E. Johns / පී. බී. සේනානායක
Śaraṇam (සරණගත),"1964 වසරේ අත්සන් කළ ඉන්දු ලංකා ගිවිසුම මේ කතාවට පසුබිම් වී ඇත. දශක ගණනාවකට පෙර ඉන්දියාවෙන් ලංකාවට සංක්‍රමණය කළ දස ලක්‍ෂයක් පමණ වූ වතු කම්කරුවන්ගෙන් පැවත එන්නන් හරි අඩකට පමණ මේ ගිවිසුම නිසා ආපසු ඉන්දියාව බලා යන්නට සිදුවිය. ඒ යන අයට රටත් රාජ්ජයක් නැත. නෑසියන් නැත. ඒ නිසා තමන් උපන් රටෙන් යන්නට වූ ඔවුන් සරණාගතයන් ය. මේ සරණගතයන් ඉන්දියාවට යවන අවධියේ ඉන්දියාවෙන් ලංකාවට පැමිණ අවුරුදු හතරක්ම ලංකාවේ ජීවත්වෙමින් ඉන්දු ලංකා ගිවිසුම ක්‍රියාත්මක කිරීමේ කාර්යයට උර දුන්නේ එවකට ඉන්දීය මහ කොමසාරිස් කාර්යාලයේ ප්‍රථම ලේකම්වරයා ව සිටි ගෝපාල් ගාන්ධි ය. ඔහු දිල්ලි විශ්ව විද්‍යුතලයේ ඉංග්‍රීසි සාහිත්‍ය පිළිබඳ ශාස්ත්‍රපති උපාධිධාරියෙකි. එහිදී සඟරා කිහිපයක්ම සංස්කරණය කළ ඔහු 'Hindustani Times' පුවත්පත් කර්තෘ මණ්ඩලයේ සේවය කළ අතර, 1968 වසරේ දී ඉන්දීය පරිපාලන සේවයට බැඳුණේ ය. පුරවැසිභාවය අහිමි වූ ඉන්දීය ද්‍රවිඩයන්ගේ සියළු දුක් අනා ඔහුගේ අත්දැකීම් බවට පත් විය. වල්ලි අම්මා, තේවානි, වේලු, කන්දන් හා සන්නාසි ද ඉතාලි ජාතික ජියෝ පියතුමා ද, යුරේසියානු ජාතිකයෙකු වූ වෛද්‍ය පෝල් බැප්ටිස්ට් හා වතු අධිකාර් නිමල් රූපසිංහ ද ඔහු හඳුනා ගත් චරිත වශයෙන් මෙහි ප්‍රධාන භූමිකා බවට පත්ව තිබේ. සරණක් සොයා යන මේ අය ගෙ ඉරණම කුමක් වේ ද?",Gopal Gandhi
(තරුණ වීරයෝ භයානක සම්ප්‍රේෂණය),ලන්ඩන් නුවර නිවාඩුවක් ගත කරද්දී ෆ්රෑන්ක් සහ ජෝ හාර්ඩිට නව සොයා ගැනීමක් ගැනත් එය සොරකම් කර ඇති බවත් දැන ගන්නට ලැබෙයි. ඒ වනාහි මුඛයේ චාර්වක දතක සවි කළ හැකි අන්‍යෝන්‍ය පණිවුඩ හුවමාරු උපකරණයෙකි.මෙහි ප්‍රධාන සැකකරු මෑතක එරටට සංක්‍රමණය වූ බිහිසුණු ඔත්තු කාරියක බව හැඟෙයි. එහෙත් ඒ චාර්වක දත්ත උපකරණය නැති වූ විට එය නිපදවන ලද විද්‍යාගාරයට අනවසරයෙන් ඇතුළු වූ මිනිසෙක් ඔවුන්ට හසු වෙයි. සැකකාර ලැයිස්තුව වැඩෙයි. පමා වන්නට කාලයක් නැත! මේ අපරාධ කරු සොයා ගන්නට මුළු ලන්ඩන් නගරය පීරා ගෙන යන්නට ෆ්රෑන්ක් සහ ජෝට සිදුවෙයි. හැම උත්සාහයක දී ම ඔවුන්ට අලුත් සැක කරුවෝ මුණ ගැසෙති. මේ මහා අපරාධය ඔවුන්ට ද තර්ජනයක් වෙයි. පමාව වැඩි වන්නට පෙර සොරා හසුකර ගෙන මේ වටිනා නව සොයා ගැනීම රා ගන්නට ඔවුන්ට හැකි වේද ?,Franklin W. Dixon / ලීලානන්ද ගමාච්චි
"

The House of a Thousand Lanterns  (පහන් දහසක මැදුරක්)","දහනව වන සියවසෙහි එංගලන්තය හා හොංකොං දේශය පසුබිම් කර ගනිමින්, ඇදහිය නොහැකි ලොවකට පා තබන ඉංග්‍රීසි ජාතික ගැහැනියකගේ කතාව වික්ටෝරියා හෝල්ට් ඔබ ඉදිරියේ දිග හරියි.",Victoria Holt
For Whom the Bell Tolls (ඝන්ඨා නාදේ කා වෙනුවෙන්දෝ),"ස්පාඤ්ඤ සිවිල් යුද්ධය පසුබිම් කොට ලියන ලද මෙය අග්‍රගණ්‍යම යුද්ධ වෘත්තාන්තයකි. රසවත් ප්‍රේම කතාවක් වුව ද ආදරය, මරණය, ආගම, සදාචාරය, දර්ශනය පිළිබඳ ගැඹුරු අදහස් හෙමිංවේ පාඨකයනට පයන්නේ ඇඟට නොදැනෙන සේ සියුම් වය.",Ernest Hemingway / ජයතිලක ද සිල්වා
"
The Drunken Forest (මත් වූ වන අරණ)","හුදකලා ආජන්ටීනියානු පැම්පාව සහ පැරගුවේ හි වගුරුමය චාකෝ භූමිය මේ රසවත් චාරිකා සටහනට පසුබිම් වෙයි. එහිදී ජෙරීට දොඩම් ආමඩිල්ලන්, කූඹි කන්නන්, පෝරණු කුරුල්ලන්, කකුළුවන් කන රැකූනයන් හා බෙන බකමූණන් ආදී අතිශය විචිත්‍රවත් සත්වයින් රාශියක් පමණක් නොව එතරම්ම විචිත්‍රවත්, කුතුහලය දනවනසුලු, මානව ප්‍රජාවේ සාමාජිකයින්ද හමුවීමට අවස්ථාව උදා වෙයි. නා නා ප්‍රකාර සත්වයින්, කුරුල්ලන් හා උරගයින්ගෙන් ආකීර්ණ වූ, චණ්ඩ සූර්ය රශ්මියෙන් දැවෙන, ජනශූන්‍ය එහෙත් අතිශය චිත්තාකර්ෂණීය දකුණු ඇමරිකානු චාකෝ භූමියේ ජෙරී සහ ඔහුගේ සගයින් සමග හාස්‍යය, කුතුහලය පමණක් නොව දැනුමෙන් ද පරිපූර්ණ වූ චාරිකාවක නිරතවීමට පාඨක ඔබට කෙරෙන සාදර ඇරයුමයි මේ."," Gerald Durrell
"
"Jim Corbett's India
(ඉන්දියානු වණ සරණිය)","ඉන්දියාව, බ්‍රිතාන්‍ය යටත් විජිතයක් ව පැවති යුගයේ දී එරට ජීවත් වූ කාලය තුළ, එහි ගන වනාන්තරයන් සිය කෙළිබිම් සේ සැලකූ ජිම් කොර්බට්, මිනීකන ව්‍යාඝ්‍රයන් හා කොටියන් ගැන ලියූ කතා, ත්‍රාසයත් කුතුහලයත් කැටි කොට ගත් නිර්මාණයෝ වෙති. මිනිස්කම ඉතා ඉහළින් ඇගයූ මෙම නිර්මාණකරුවා, අන්ත දුගී ඉන්‍දියානු ගැමි ජීවිතයේ හද ගැහෙනා රාවය මනාව පසක් කොට ගත් අතර, ස්වකීය අපූරු නිර්මාණයන් සඳහා ඒවා පාදක කොට ගෙන ඇති ආකාරය පාඨක හද කම්පා කරවයි."," Jim Corbett
"
"The Mad King

(ලූතාවේ උමතු රජ)","නිර්භීත හා කඩවසම් අමෙරිකානු ජාතික තරුණයකු වූ බාර්නි කස්ටර් ලූතාවට පැමිණෙන්නේ සංචාරයක් සඳහාය. රූමත් එමා ඔහු උමතු රජ ලියෝපෝල්ඩ් ලෙස වරදවා හඳුනාගැනීමත් සමඟ, ඔහුගේ ජීවිතය උඩු යටිකුරු වෙයි.උමතු රජ ලියෝපෝල්ඩ් බ්ලෙන්ට්ස් මාලිගයෙන් පලා ගොසිනි. සෙබළුන්, කුමන්ත්‍රණකරුවන්, අපරාධකරුවන් මෙන්ම රාජ්‍ය තාන්ත්‍රිකයන්ද ලියෝපෝල්ඩ් ලුහුබඳින්නේ ඔහුගේ ජීවිතයට මෙන්ම මරණයටද අගයක් තිබූ හෙයිනි.ලියෝපෝල්ඩ් ලෙස වරදවා හඳුනාගැනෙන බාර්නි ලූතා කිරුළට එරෙහි සතුරු බලවේග පරදවන්නේ කෙසේද ? රුබිනෝර්ත් රාජ වංශයට බාර්නිගේ ඇති සම්බන්ධය කුමක්ද ? එමාගේ ප්‍රේමය දිනාගන්නා ඔහු ලියෝපෝල්ඩ්ගේ වෛරයෙන් ගැළවෙන්නේ කෙසේද ?",Edgar Rice Burroughs / කුමාර සිරිවර්ධන
"Island Beneath the Sea

(මුහුද යට දිවයින)","වහලියක ලෙස විකුණා දමන්නට අප්‍රිකාවේ සිට ගෙන එන ලැබූ තරුණියකගේ කුසෙන් නැව් ගමනේදි ඇය දූෂණය කළ සුදු ජාතිකයෙකුට දාව 'සැං දොමෑං' දිවයිනේදි උපන් තෙතේ හෙවත් සරිතේ බ්ල්ධු වියේ පටන්ම වහල්බවේ බැම්මෙන් බැඳී සිටින්නේය. ප්‍රංශ යටත් විජිතයක් වූ සැං දොමෑං හි සිය පියා විසින් පවත්වාගෙන යනු ලැබූ උක් වතුයායේ පාලනය භාරගන්නට පැරීසියේ සිට යොවුන් වියේදීම එහි යන 'තූලුස් වල්මෙරෑං' තම පරමාදර්ශී සහ ප්‍රගතිශීලි අදහස් පසෙක ලා යථාර්ථය අත් විදීමට පටන් ගනී.දහඅටවැනි ශතවර්ශයේ අගභාගයවන විට 'සැං දොමෑං' දිවයින හෙවත් වර්තමාන හයිටි රාජ්‍යය පෙලූ වහල්බාවයේ නිහීනත්වය සහ ඊට එරෙහි අරගලය පසුබිම් කොට ගෙන ඔවුන් දෙදෙනාගේ ජීවිත දෛවෝපගත ලෙස එකිනෙක හා සම්බන්ධ වන්නේ ආදරය, කරුණාව මෙන්ම වෛරය, රාගය හා තිරිසන් බව ආදිය එකට කැටිවූ මනස්කාන්ත කතාන්තරයක් පාඨකයා හමුවේ දිග හරිමිනි.",Isabel Allende
Shelter of the Pen (පන්හිදට මුවාවී),"මිනිසෙකුට සිය උරුමය තම දරුවන්ට දායාද කළ හැකි අතර දරුවන් විසින් එය, එම මිනිසාගේ මුණුබුරන්ට දායාද කරණු ඇත. නමුත්, නිර්මාණකරුවා මුලදී ගෙතූ අයුරින් ම සැමදා නා පවතින උරුමයක්, පරම්පරා දෙකක් පමණක් වත් නො වෙනස් ව පවතී ද යන්න කුහුලට කාරණයකි. 'ලිවීම' යන්න ආත්මයක් තුළින් හා පෞර්ෂත්වයක් තුළින් එන්නා වූ, කලාවක් ද දස්කමක් ද වන අතර එය සැමවිට ඊළඟ පරම්පරාව, ඔවුන්ගේ ම ජීවිතයේ ම කොටසක් ලෙස සබැඳි කරගන්නා උරුමයක් නො වන්නේ ය. මෙය, 'රෝල්ඩ් ඩාල්' හා ඔහුගේ පසුපසින් ආ උරුමක්කාරයන් පෙළටත් සංයුක්ත කළ හැකි ප්‍රතිපත්තියක් වේද, නැතහොත් ඔවුන් සුවිශේෂී වන්නට සමත් වූයේ ද?",Roald Dahl
"Where are the children?

(Un හැපි බර්ත් ඩේ!)","ඇය 'නැන්සි හාර්මන්', මහාචාර්ය 'කාල් හාර්මන්ගේ' බිරිඳ. 'පීටර්', 'ලීසා' ඇගේ දරු දෙදෙනායි. නැන්සිගේ උපන්දිනය දවසේ පීටර් සහ ලීසා අතුරුදහන් වෙයි. දින කිහිපයකට පසුව ඔවුන්ගේ මළ සිරුරු මුහුදු වෙරළට ගොඩ ගසයි.ඇය 'නැන්සි එල්ඩ්රේජ්', ව්‍යාපාරික 'රේ එල්ඩ්රෙජ්ගේ' බිරිඳ.'මයිකල්', 'මිසී' ඇගේ දරු දෙදෙනා යි. නැන්සිගේ උපන්දිනය දවසේ මයිකල් සහ 'මිසී' අතුරුදන් වෙයි.",Mary Higgins Clark / දිලීප ජයකොඩි
Thelma (තෙල්මා),"මාරි කොරෙලි සොඳුරු කව් බසින් අප අමතා කියන්නේ ඉරපානේ හමුවූ 'ෆිලිප් - තෙල්මා' යුවලගේ ආදර වෘත්තාන්තයයි. නෝර්වේ දේශයේ බොස්කෝප් ග්‍රාමයේ නූගත් ගැමියෝ තෙල්මාගේ හදවත තබා රූ සිරියවත් වටහා නොගත්තෝය. ගතානුගතික අදහස් එකහෙලා පිළිගත් ඔවුහු ඇය යක්දෙස්සියක යැයි කීවෝය. රසවින්දයෙන් සාහිත, සංගීත, කාව්‍ය හා නාටක රසාලිප්තව, ඒ සොඳුරු බැව් රූ සිරියාව හා කැටිව තෙල්මා නම් සුපිරිසිදු හදවත් ඇත්තිය නිර්මාණය වූවාය. ලන්ඩනයේ වංසක්කාර ගැහැනු එනිසාම ඇයට ඊර්ෂ්‍යා කළෝය. ඔවුන්ගේ කුහකකම් හා දුෂ්ඨත්වය හමුවේ බිඳී නොයන්නට තරම් ඒ සුපිරිසිදු හදවත සමත්වීද?","Marie Corelli
"
The Zahir (මා සොයන මා),"යුද වාර්තාකාරිනියක් වන සිය බිරිඳ කිසිදු හෝඩුවාවක් නොතබා හදිසියේම අතුරුදන්ව ඇති බව සුප්‍රසිද්ධ ලේඛකයෙකුට, එක් දිනක දැන ගන්නට ලැබෙයි. ඇය පැහැරගනු ලැබිණි ද? අවමාන තර්ජනයකට ලක්විණිද? එසේත් නැතහොත් ඔවුනගේ විවාහ දිවිය ගැන ඇය තුළ කලකිරීමක් තිබිණිද ?",Paulo Coelho / අසෝක නිස්සංක
"The White Tiger

(ධවල ව්‍යාඝ්‍රයා)","ඉන්දියාව ගැන සඳහන් කරන CNN වැනි ජාත්‍යන්තර නාලිකාවන් එය හඳුන්වා දෙන්නේ ලෝකයේ විශාලතම ප්‍රජාතන්ත්‍රවාදී රාජ්‍යය බවය. එය 'දිලිසෙන ඉන්දියාවක්' කරන බවට ඉන්දීය පාලක පංතිය ඡන්ද කාලයට පොරොන්දු දේ. නමුත් සමාජ යථාර්ථය ඊට වඩා වෙනස්ය. දිලිසෙන ඉන්දියාවේ ඡන්ද මංකොල්ලකෑම සෑම මැතිවරණයකදීම සිදු වීම සාමාන්‍ය සිද්ධියකි. සමාජයේ සෑම අංශයක්ම ප්‍රජාතන්ත්‍ර විරෝධි ක්‍රියාවන්ගෙන් ගහන ය. ඉඩම්වල අයිතිය ඉඩම් හිමියන් අත තවමත් පවතී. ජනගහනයෙන් වැඩිදෙනා හිඟන තත්යෙන් ජීවත් වෙති. නමුත් ඉන්දීය සුපිරි පංතිය රාජ්‍ය දේපල කොල්ල කමින්, අල්ලස් මාර්ගයෙන්, ගෙවිය යුතු බදු පැහැරහරිමින් සුවසේ ජීවත් වන්නේ ඔවුන්ගේ තරු පහේ හෝටල්වල ය. විශාල වශයෙන් ගොඩනැගිලි ඉදිවී ජාත්‍යන්තර කොම්පැනි දිල්ලිය බැංගලෝරය වැනි ප්‍රදේශවලට පැමිණේ. මෙම ඉන්දියාවේ වෙසෙන එක් දුප්පත් පුද්ගලයෙක් තම ජීවිතය සාර්ථක කරගෙන පෝසත් වන්නේ කෙසේදැයි අඩිගා පෙන්වන්නේ උපහාසය හා උත්ප්‍රාසය පදනම් වූ විචිත්‍ර කතාවකිනි. ",Aravind Adiga
A princess of mars  (අඟහරු ලෝකයේ කුමාරිකාවක්),ප්‍රකට සමකාලීන තාරකා විද්‍යාඥයකු වූ පර්සිවල් ලොවල් විසින් ඉදිරිපත් කරන මතයක් පදනම් කරගෙන අගහරු ලෝකයේ පවතින විස්මය ජනක ශිෂ්ටාචාර ද ඒවායේ වසන අත්භූත ජනක මනුෂ්‍ය වර්ග හා බිහිසුණු සත්ත්ව ගණයාද ඔවුන් පාලනය කරනු ලබන තිරස්චීන ආචාරධර්මද විස්තර කරමින් දිග හැරෙන මෙම විචිත්‍රාද්භුත විද්‍යා ප්‍රබන්ධ කතාන්දරය දරුණු සාහසික ක්‍රියාවලින් ද  ලොමු දැහැගැන්වෙන සටන් වලින් ල ශෘංගාරාත්මක ප්‍රේව සිද්ධිවලින් ද පිරි ඇත.,Edgar Rice Burroughs / ප්‍රභාත් මිරිහාගල්ල
Knock Knock Who's There? (මාෆියාවට එරෙහිව),"ජොනී බිඇන්ඩා' වසර දහයක් ඇතුළත බිහිසුණු මාෆියා සංවිධානයේ අංක එකේ ""වෙඩික්කාරයා"" ලෙස නම් දැරීය.නගරයේ කප්පම් මාෆියා සංවිධානයේ උප නායක ජෝ මැසීනොගේ සේප්පුව තුළ ඒ කප්පම් මුදල් කන්දරාව එක් ඩොලරයකින් හෝ අඩු නොවී ආරක්ෂිතව තැන්පත් කෙරිණි. එනමුදු පණ ඇති කිසිවකු කීමට ඉදිර්පත් නොවන මාෆියාවට එරෙහි වීමට ජොනී බිඇන්ඩා බිය නොවීය. ඒ තම ජිවිත කාලය ඇතුළත සැබෑ කරගැනීමට ඔහු බලාපොරොත්තු වූ සිහිනයක් සැබෑ කරගැනීමටය. ",James Hadley Chase / වර්නන් පෙරේරා
"The Outlaw of Torn
 
(ටෝන් හි භීෂකයා)
",දහතුන් වන සියවසේ එංගලන්තය පාලනය කළ තුන්වෙනි හෙන්රි රජුගේ දෙවෙනි පුත් කුමරු රිචඩ් සය හැවිරිදිව සිටියදී පැහැර ගනු ලබයි. අතුරුදහන් වන කුමරු ගැන කිසිම ආරංචියක් නොලැබෙද්දී ටෝන් හී ගරා වැටුණු මන්දිරයක් ඇතුළත ප්‍රංශ ජාතිකයකු සෙවනේ දරුවෙක් කඩු සරඹ පුහුණුව ලබයි. තවත් වසර ගණනාවකට පසු මුහුණ ආවරණය කරගත් අසරුවකු කලඹවන්නේ එංගලන්තය පමණක් නොවේ. ප්‍රංශයද ඔහුගේ දාමරික ක්‍රියාවන්ගෙන් සසල වෙයි. යන එන හැම තැනකම භීෂණය වපුරුවන එම අසරුවාට ලැබී ඇති උපදෙස වන්නේ ගමන් කරන මඟ දිගම අත ඇති අසිපතින් ඉංග්‍රීසි රුධිරය වගුරුවාලිය යුතුය යන්නයි. මුහුණ ආවරණය කරගත් එම අසරුවා කවුරුන්ද?'ටෝන් හී භීෂකයා' යන නමින් හැඳින්වෙන ඔහුගේ නියම නම කුමක්ද?,Edgar Rice Burroughs / කුමාර සිරිවර්ධන
Forever Ours (සානුකම්පිත මරණ පරීක්ෂණය),"හදවත ට සමීප වූවෙකු මරණය ට පත් වූ විට, අප බොහෝ දුක්ඛරවන්නේ, එතැනින් අපේ සබඳතාව නිමා වූයේ යැයි සිතීමෙනි. හදිසි මරණයක දී මෙම තත්ත්වය වඩාත් බැරෑරුම් ය. නමුත්, මරණය ට පත් වූවත්, හදවත ට සමීප වූවන් සදාකාලිකව ම අප සමඟ ම ජීවත්වන බව වටහාගැනීම ට මෙම ග්‍රන්ථය ඔබ ට ප්‍රයෝජනවත් වේ.",ප්‍රදීප්කුමාර බාලසූරිය / Janis Amatuzio
"Things Fall Apart
 (ඉසිරි විසිරි දේ)",වයස අවුරුදු දහ අටේ දී ඔකොන්කෝවෝගේ කීර්තිමත් නාමය ගම් නවය පුරාත් ඉන් ඔබ්බටත් පැතිරයන්නේ වංශයේ ශ්‍රේෂ්ඨතම මල්ලවපොර සූරයා ලෙසිනි. දුප්පත්කමට දාව උපන් නමුදු ඔහු ඉරණමට එරෙහිව කැරලි ගසා පොළොවෙන් භව බෝගත් වංශයෙන් නම්බුනාමත් ගෞරවාදරයත් දිනාගනී. අධිරාජ්‍යවාදයත් ක්‍රිස්තියානිකරණයත් හේතුවෙන් ඔවුන්ගේ වටිනාකම් ඉසිරී විසිරී වැටේ. ශ්‍රේෂ්ඨ සටන්කාමියකු ව දිවි ගෙවූ ඔකොන්කෝවෝට ජීවිතයෙන් පලායාමට සිදුවන්නේ එහෙයිනි. උදාර මිනිසකුව දිවි ගෙවූ නමුත් ඔහු බල්ලකු විලස වළලා දමනු ලැබේ.,Chinua Achebe / අනුර කේ එදිරිසූරිය
"Robinson Crusoe
(රොබින්සන් කෲසෝ)",වසර 28ක කාලයක් පාලු දූපතක තනිව ගත කළ මිනිසකු වටා ගෙතී තිබේ. මුහුද මැද දී අනතුරට ලක් වන නෞකාවෙන් ජීවිතය ගළවා ගන්නේ ඔහු පමණි. සයුරෙහි පිහිනා ඔහු පැමිණෙන්නේ මේ දූපතටය. ඔහුට තනියට සිටින්නේ අහම්බෙන් හමුවන බල්ලකු පමණි. එක් අවස්ථාවකදි ඔහු මිනී කන්නන්ගේ ප්‍රහාරයකට ද ලක් වෙයි. මෙය සත්‍ය කතාවක් යැයි බොහෝ පාඨකයන් සිතුවත් එය එසේ නොවන බව පැවසේ. කෙසේ නමුත් මේ කතාව සඳහා පාදක වී ඇත්තේ අනතුරකට පත් වූ නෞකාවකින් දිවි බේරාගෙන වසර හතරක් දූපතක තනිවී සිටි ස්කොට් ජාතිකයකු වූ ඇලෙක්සැන්ඩර් සෙල්ක්ර්ක්ගේ කතාව බව ඇතැම්හු පවසති.,Daniel Defoe / ලක්ෂ්මන් කහටපිටිය
THE TEMPLE TIGER AND MORE MAN EATERS OF KUMAON (දෙවොලේ ව්‍යාඝ්‍රයා),"මිනී කන ව්‍යාඝ්‍රයින් හඹා යාමේදී අත් විඳීමට සිදුවන ත්‍රාස ජනක අත් දැකීම් ද, නේපාලයත් ඉන්දියාවත් වෙන් කරන බටහිර  මායිම වන කාලි සහ සර්ධා ගංගා ආශ්‍රිත ප්‍රදේශයේ අලංකාර දර්ශන, දඩයම් සහ මසුන් බෑමේ චාරිකා පිළිබඳ විස්තර ද, කඳුකර අහිංසක නූගත් වැසියන් ගේ ඇදහිලි සහ විශ්වාස මෙන්ම තර්කානුකූලව පැහැදිලි කළ නොහැකි විශ්මිත සංසිද්ධීන් ද පාඨකයාගේ සිත් ඇදගන්නා නවතාවයකින් යුක්තව ඉදිරිපත් කරයි.",Jim Corbett
Veronika Decides to Die (වෙරෝනිකා මැරෙන්න තීරණේ කරයි),"සාමාන්‍යයෙන් ගැහැනියක අපේක්ෂා කරන සෑම දෙයක් ම පාහේ වෙරොනිකා සතු බව පෙනේ. ඈ තරුණ ය, රූමත් ය. කඩවසම් පෙම්වතුන්ගෙන් ද අඩුවක් නැත. නැටුම් ගැයුම් ආදියට ප්‍රිය ය. ස්ථිර රැකියාවක් ද ඇත. එහෙත්, ඈ තුළ සතුට නැත. ජීවිතයේ කිසියම් දෙයක අඩුවක් ඈට දැනේ. 1997 නොවැම්බර් 11 වැනි දා ඈ සියදිවි නසාගන්නට තීරණය කරන්නී ය. නිදි පෙති අධික ප්‍රමාණයක් පානය කරන ඈ මියයාම වෙනුවට පිස්සන් කොටුවක දී සිහිය ලබයි. තවම ජීවතුන් අතර සිටිය ද ඈ පානය කළ බෙහෙත් සැරට මොළය සදාකාලික අවදානමකට ලක් වී ඇත. එහි ප්‍රතිඵලයක් වශයෙන් ජීවිතය තව දවස් කිහිපයකට පමණක් සීමා වී ඇති බව වෛද්‍ය විශේෂඥවරු ඈට පෙන්නා දෙති.",Paulo Coeiho / ගාමිණී වියන්ගොඩ
Nine man-eaters and one rogue (මිනී කන්නෝ සහ වියරු අලියෙක්),"උපතින් ස්කොට්ලන්ත ජාතිකයකු වූ කෙනත් ඇන්ඩර්සන්, පදිංචිය සඳහා තෝරා ගත්තේ ඉන්දියාවය. ඔහුගේ රැකියාව සහ වනාන්තරයට, වන සතුන්ට සහ වන වාසීන්ට ඔහුගේ තිබූ ආසාවත්, ආදරයත් එයට හේතු විය. ඔහු දඩ කෙළියේ ගියේය. විනයාණුකූලව සහ නීත්‍යානුකූලව දඩයම් කළේය. දඩයමට ඔහුගේ තිබූ දක්ෂතාව නිසාත්, ඉන්දියානු වන වාසීන් අතර ඔහු දිනා ගෙන තිබූ හොඳ හිත නිසාත්, මිනී මස් රසට හුරු වූ ව්‍යාග්‍රයන්, දිවියන් මරා දැමීමේ කාර්යයන් ආණ්ඩුවෙන් ඔහුට පැවරුණු අවස්ථා බොහෝය. ඒ දඩයම්වලදී ඔහු නිවැරදි මිනී කන්නන් සොයා දඩයම් කිරීමට දැරූ වෙහෙස අපමණය. විඳි අසීරුතා බොහෝය. ඔහු ඒ ලැබූ අත්දැකීම් පෙළ ගස්වන්නේ හරියට සිතුවමක් අඳින සිත්තරකු ආකාරයටය. ඉන්දියානු වන සතුන්ගේත්, වන වාසීන්ගේත් ගති පැවතුම්, හුරු පුරුදු, චරිත ලක්ෂණ ඔහු උකහා ගෙන ඇත්තේ සැබෑ මානව විද්‍යාඥයකු ලෙසිනි.",Kenneth Anderson
"Under Western Eyes
(ද සාක්ෂියක අදෝනාව
","මෙම කෘතිය ස්විස්ටර්ලන්තයේ සහ රුසියාවේ විප්ලවවාදීන් පිළිබඳ කතාන්දරයකි. අශුභවාදී දෙගිඩියාවේ ගූඪ සෙවණැල්ල  මෙකී කෘතිය පුරා ම පැතිරී ඇත. එයට හේතුවී ඇත්තේ, 1911 රුසියාවේ දේශපාලනික පසුතලය යටතින් දිවෙන මනෝවිද්‍යාත්මක පක්ෂය ගවේෂණය කිරීම ය. කතා තේමාව ඔස්සේ මුණගැසෙන කාල්පනික විප්ලවවාදීන්, කුමණ්ත්‍රණකරුවන්, රහස් ඔත්තුකරුවන්, මෙන් ම රාජ්‍ය නිලධාරීන්ගේ චරිත ස්වාභාවයන් කෙතරම් ප්‍රබල ද යත්, රුසියානු විප්ලව සමයේ මෙම කෘතිය අතිශය ජනප්‍රියවීම ඊට නිදසුනකි.",Joseph Conrad / ගාමිණී වියන්ගොඩ
To Have and to Lose  (ලැබීම නොලැබීම),"මෙම කෙටි නවකතාව මගින්, චින්ගීස් අයිත්මාතොව් නමැති කිර්ගීස් ජාතික කීර්තිමත් කතුවරයා, පාඨකයා කැඳවාගෙන යන්නේ, ලෝකයේ පියස්ස වන 'පාමීර් තුන්ග' වෙතය. ඔහු පාඨකයාට මුණගස්වන්නේ, ගමක්, ගෙයක් දොරක්, මවක පියකු නෑයකු නැති තරුණ ලොරි රියදුරෙකි. ඔහුගේ ජීවිතයේ ඉරණම වෙනස් කරන අසෙල්, සමත්, බයිටෙමිර්, කදිවා ආදී කොට ඇති සාහිත්‍ය ලෝකයේදී මීට පෙර අපට හමු නොවුණු චරිත පෙළකි. ඔවුන් සියලු දෙනාගේම කතාන්තරය පසුබිමෙහි ඇත්තේ, කෝටි සංඛ්‍යාත මිනිස් කැලක් කුරිරු ලෙස බිලිගත් දෙවැනි ලෝක මහා සංග්‍රාමයයි.",Chingiz Aitmatov / ඩබ්.ඒ. අබේසිංහ
මායා,"""මායා"" පුනර්භව සංකල්පය මත පදනම් වූවක් නොවේ. එමඟින් සංකේතවත් වූයේ මායාව ය.කතුවරියගේ අවධානය යොමු වී ඇත්තේ පුනර්භවය කෙරෙහි නොව, මානව සම්බන්ධතා, මවකගේ සෙනෙහස, පැවතිය යුතු සාමාන්‍ය සංහිඳියාවට කිසියම් අසාමාන්‍ය තත්ත්වයක් මඟින් බාධා පමුණුවන විට මතුවන්නා වූ බිය, සැකය, සහ දොම්නසෙහි අන්තර් ක්‍රියාකාරීත්වය කෙරෙහි ය. මෙම තත්ත්වය පිළිගන්නා ඇතැම් අයගේත්, ප්‍රතික්ෂේප කරන සෙස්සන්ගේත් ප්‍රතික්‍රියාවල සමාන කම් හා වෙනස්කම් ද ""මායා"" හි ප්‍රකාශිතය.",මානෙල් අභයරත්න
The Dead Alive (නොමළ මරණය),"ස්නායු කම්පනයකට පත් තරුණ නීතිඥයෙකු විවේකය පතා එංගලන්තයේ සිට ඇමෙරිකාවේ පදිංචි තම ඥාතියෙකුගේ නිවස වෙත යයි. එහිදී සිදු වූ අදහාගත නොහැකි අබිරහස් මරණයක් නිසා ඔහුගේ සනීපයත්, විවේකයත්, ඥාති පිරිසත් අහිමි කර ගනී. එහෙත් ඔහු සිය රට බලා ආපසු පැමිණෙන්නේ එක් අපේක්ෂාවක් පමණක් මල් ඵල ගන්වමිනි.",Wilkie Collins / ආතර් ප්‍රනාන්දු
"So What Happens to Me

","අපරාධයක හවුල් කරුවන් ලෙස ඔවුන් ගැලපීමක් නැති කණ්ඩායමක් වූහ. 'පෑම්', ඉතා ප්‍රබල ලිංගික ආශාවන් ඇති ගුවන් සේවිකාවකි.ඇය රූමත්ය, දැඩිය, එමෙන්ම දූෂිතය. 'බර්නි', වියට්නාම යුද සමයේ බෝම්බ දමන ගුවන් යානයක හිටපු ගුවන් නියමුවෙකි. ඔහු පෑම්ට මහත් ආදරයකින් සලකයි. එහෙත් ශාරීරික දුර්වලතාවයක් නිසා ඇයට ආදරය කිරීමට නොහැකිව මානසිකව බිඳ වැටෙයි.'හැරී', බර්නිගේ සහකාර ගුවන් නියමුවාය. ඔහු තරුණය, මුරණ්ඩුය, ඔහුගේ සම්පූර්ණ ප්‍රාණවත් භාවය ඇද නොගත් සටන්කාමියෙකි. 'ක්ලව්ඩ්', ලාභදායක කලා ප්‍රදර්ශන ශාලාවක්ද, මුහුදු වෙරලේ ලොකුම හොර බඩු ජාවාරමක්ද පවත්වාගෙන යයි. 'ජැක් ක්රේන්', ගුවන් යානය පැහැර ගැනීම ක්‍රියාවට නැංවීම සඳහා සියල්ල අවසානයට කැඳවා ගත් අයෙකි. මෙම වැඩපිළිවෙල මෙහෙයවිමට සිටින ව්ශිෂ්ට බුද්ධියක් ඇති එකම පුද්ගලයා තමා බව ඔහු විශ්වාස කරයි. අනිකුත් හත්ර දෙනා ආධුනිකයෝ වූහ. නමුත් ජැක් සම්පූර්ණයෙන්ම ඔවුන්ට පක්ෂව ක්‍රියා කළේ නැත. ඔහු සිතුවේ තමන් ගැනමය.",James Hadley Chase / නිමල් දිසානායක
"Life & Times of Michael K

(මයිකල් කේ ගේ කලදවස)","මේ මිහිතලය මත වෙසෙන සමස්ත අන්ත අසරණ පීඩිත පන්තියම නියෝජනය කරන, නව ප්‍රබන්ධවල එන චරිත අතුරින් වඩාත්ම අහිංසකයා මෙහි එන මයිකල් කේ විය හැකි ය. ඔහු මෙලොව එළිය දකින්නේ තාත්තා යයි අමතන්නට කෙනෙක් නොමැතිව ය. විරූපී වුවත් ඔහුට සිටින එකම ඥාතියා හා මිතුරිය, පෙරළා ඔහුට සෙනෙහසක් දක්වන්නේ ද කියා අප සිතේ සැකයක් ඇති කරන සිය මව ම පමණි. ලොව ඕනෑම රටක් තුළ ඇතිවන අරගලවල දී විශේෂයෙන් ම ජනවාර්ගික අර්බුදවල දී සහ ඒ නිසා ඇතිවන යුද්ධවල දී වැඩිපුරම පීඩාවට පත් වන්නේ පහළම සමාජ ස්ථරවලට අයත් පුද්ගලයින් ය. මෙහි එන්නේ මයිකල් කේ එබඳු අත්දැකීමකට මුහුණදෙන අයුරු ය. මයිකල් කේ තුළ ඇත්තේ රටේ පවත්නා ජනවාර්ගික යුද්ධයට සහ ඒ නිසා ඇතිවන මිලිටරිමය පාලනයට අවිඥානික විරෝධයකි. හමුදාමය නීතිර්තිවලට යටත් වී සිටින විට ඔහුට ආහාර අරුචි ය. එනයින් ඔහු ස්වයංඝාතනයක යෙදෙන්නේ ද?",J. M. Coetzee / එස්. නන්දලාල්
"The Craftsman

(මායා කවය)",වසර කිහිපයකට පෙර ළමා මිනීමැරුම් දාමයකට වරදකරු වූ 'ලැට් ග්ලාබ්රූක්ව' අත්අඩංගුවට ගැනීම 'ෆ්ලොරන්ස්' ගේ වෘත්තිමය දිවියේ හැරවුම් ලක්‍ෂය විය. භයානක සිහිනයකදී සිදුවන්නාක් මෙන් ලැරී තම ගොදුර වළ දමා තිබුනේ පණපිටින්මය. ලැරී තම වරද පාපොච්චාරණය කළ අතර ඔහුට නිසි දඩුවම් හිමි විය. එහෙත් වසර 30 කට පසු ලැර්ගේ මරණයත් සමඟම අතීත සිදුවීම් නැවතත් සිදුවන්නට පටන් ගනියි. කව්රුන් හෝ ලැරිගේ මිනීමරුම් ප්‍රතිනිර්මාණය කිරිමට පටන් ගෙනද? නැත්නම් ෆ්ලොරන්ස් එදා හිරභාරයට ගත්තේ සැබෑ මිනීමරුවා නොවේද ? එසේත් නැතිනම් කිසිවෙකුත් නොදන්නා අඳුරු රහසක් එහි සැඟවී තිබේ ද? ලැරීගේ අවමංග්‍යයට පසුදා අභිරහස් ලෙස අතුරුදහන් වන තම දරුවා බේරා ගැනීමට කෙනෙහිලිකම් හා හදිහුනියම් පිරුණු සමාජය හා සටන් වැදීමට ඈට හැකියාව තිබේද ?,Sharon Bolton / රුශේනි මානිංගමුව
"A Hermit in the Himalayas
(හිමාලයේ විස්මිත සුදු තවුසා)","ආධ්‍යාත්මික ගවේෂක පෝල් බ්‍රන්ටන් මේ කෘතියෙන් විස්තර කරන්නේ ඉකුත් ශත වර්ෂයේ තුන්වැනි දශකය ආරම්භයේ දී පමණ තම අවසන් චාරිකාව වූ කෛලාස කූඨ වන්දනාවට තිබ්බත රජය අවසර නොදීම නිසා ඔහු හිමාලයේ උස් කඳු මුදුනක පිහිටි පාළු කැලෑ බංගලාවකට වී බවුන් වැඩීමේ දී ලද අසාමාන්‍ය අත්දැකීම් හා පසුව එහි සිට ප්‍රතාප්නගර් දක්වා වග වලසුන් ගහණ මහ වනය හරහා තරු එළියෙන් අසු මෙහෙයවමින් හුදකලාව නුහුරු පටු මංපෙත් ඔස්සේ දල බෑවුම්, ගිරි දුර්ග පසු කරමින් සිදු කළ අති බිහිසුණු ගමන හා ඉනික්ඛිතව ලද විස්මිත අත්දැකීම් ආදියයි. ඔහුට ස්වාමි ප්‍රාණවානන් ද කාශ්මීරය ඔස්සේ කෙදර්නාත්, බද්‍රිනාත් හා ගංගෝත්‍රී හරහා ගොස් සැතපුම් පනහක් වූ අනවතප්ත විල හා සැතපුම් එකොළහක් වූ කෛලාස කූඨ ප්‍රදක්ෂිණාව සිදු කිරීමේ විස්තරයත්, නේපාල කුමරුගේ සිරුරට ඇතුළු වීමට ආ කෲර භූතයාගෙන් හා තමා ඝාතනයට හඹා ආ අලියකුගෙන් ගැලවුණු ආකාරයත්, තමා අඳුන් දිවියකුගෙන් ගැලවුණු ආකාරයත් විස්තර කරන බ්‍රන්ටන් පවසන්නේ ආධ්‍යාත්මික ගවේෂණයට මග තම ඇතුළාන්ත නිශ්ශබ්දතාව සොයා යාම බවය. ",Paul Brunton / තිලක කුඩාහෙට්ටි
Close Encounters of the Third Kind (තරුවක් පොළොවට),"අමෙරිකාවේ ඉන්දියානා ප්‍රාන්තයේ විශාල ප්‍රදේශයක, හදිසියේ එක් රැයක විදුලිය සැපයීම බිඳ වැටුණි. ඒ රැයේ ඝන අඳුරු අහස හරහා දීප්තිමත් ආලෝක වළලු තුනක් ඇදී ගියේ ය. වරෙක පොළොවට ඉතා සමීප ව ගමන් ගත් ඒවායෙන් පැමිණියේ පිටසක්වල ජීවීන් ද? එම ජීවීන් එක්තරා නිශ්චිත ස්ථානයක දී තමන් හමුවට පැමිණෙන ලෙස සමහර අයට ඇරැයුම් කර තිබුණේ අමුතුම ආකාරයකට ය. 'යක්ෂයාගේ කුලුන' යනුවෙන් හැඳින්වුණ ශේෂ කන්ද අසලට ඇරැයුම් ලද තැනැත්තෝ පැමිණියහ. ",Steven Spielberg / කුමාර සිරිවර්ධන
The Jungle Hunters (දඩයක්කාරයෝ),"අඳුරු අප්‍රිකානු මහාද්වීපයේ කොංගෝ මහා හිමයේ, පිග්මි ගෝත්‍රිකයින් සමඟ එක දිගට මාස ගණනාවක් ජීවත් වෙමින් ලද අත්දැකීම් පසුබිම් කර ගත් අනුවේදනීය කතාන්දරයයි.",Jorgen Bisch
විස්මලන්තයේ ඇලිස්,මෙහි ඇතුළත් වනුයේ මහාචාර්යවරයා විසින් සිය ළදරු මිතුරියන්ගෙන් කිහිප දෙනකු පිනවනු සඳහා කියන ලද කතාවෙකි. ක්‍රිස්තු දේව සභාවේ ඩීන් තුමාගේ දියණිය වූ ඇලිස් ද ඔවුන්ගෙන් කෙනෙක් වූවා ය. ,Charles Lutwidge Dodgson
The Wolfen (වුල්ෆන්),වුල්ෆනයන් හෙවත් වියර්වුල්ෆයන් මේ අද්විතිය භීෂණ පුවතෙහි තේමාවයි. ඔවුහු මෑන්හැට්න් නගරයෙහි ම රැළ ගණනින් ජීවත්වෙති.සාමාන්‍යයෙන් ඔවුන් ගොදුරු කරගන්නේ සොයන්නට බලන්නට කිසිවකු නැති මහලු අසරන මිනිසුන් ය. තරුණ පොලිස් භටයන් දෙදෙනෙකු අඥාන ලෙස ඝාතනය කැරුණු විට ජෝර්ජ් විල්සන් සහ බෙකි නෙෆ් යන රහස් පරීක්ෂකයන් ඒ රාජකාරිය සඳහා යොදවනු ලැබේ. එහෙත් නොබෝ කලකින් ම වුල්ෆනයෝ රහස් පරීක්ෂකයන් දෙ දෙන දඩයම් කිරීම අරඹති. වුල්ෆනයන් යනු වෘකයන් බවට පරිවර්තනය වුණු මිනිසුන් නොවේ. ඔවුහු එහෙම පිටින් ම වෙනස් සත්ත්ව විශේෂයක් වෙති. බොහෝ දුරටම මිනිසා ගේ මුහුණ වැනි මුහුණු ද අත් වැනි ගාත්‍රා ද ආඝ්‍රාණයේ සහ ශ්‍රවනයේ පුදුමාකාර බලයෙහි ප්‍රතිඵලයක් වූ අධිමානුෂික බුද්ධි මහිමයන් ද ඔවුනට ඇත.,Whitley Strieber / 	උපාලි කන්නන්ගර
The Eleventh Commandment (පලායන්නා),"කොනර් ෆිටිජ්ජෙරල්ඩ් ඔහුගේ සමකාලීනයන් විසින් සලකනු ලබන්නේ ගුරුන්ගේත් ගුරෙකු වශයෙනි. සී අයි ඒ සංවිධානයේ වඩාත්ම මාරක අවිය වශයෙනි. පවුල් ජීවිතයට ලැදි පුද්ගලයෙකු වන ඔහු විසි අට වසරක් පුරා ද්විත්ව චරිතයක් රඟපායි. නමුත්, විශ්‍රාම යාමට කෙටි කාලයක් තිබියදී, ඔහුට හමුවන්නේ මේ වනතුරු මුහුණ නොදුන් අන්දමේ භයානක සතුරෙකි. ඒ අන් කවරෙකු හෝ නොව ඔහුගේ ම ප්‍රධානියාය. ඇගේ එකම අරමුණ ඔහු විනාශ කිරීමය. මේ අතර ඇමරිකා එක්සත් ජනපදය දරුණු අර්බුදයකට මුහුණ දෙයි. නව රුසියානු ජනාධිපතිවරයා සුපිරි බලවතුන් දෙදෙනා අතර හමුදා ගැටුමකට මග පෑදීමට අරඅඳියි. ධවල මන්දිරය, සී අයි ඒ සංවිධානය සහ රුසියානු මාෆියා කල්ලි මැදි කොටගත් මෙම කතාන්දරය, ත්‍රාසෝත්පාදී නවකතා රචනයේ නිම් වළලු පුළුල් කොට ඇති බව ද මහා බ්‍රිතාන්‍යයේ නොම්මර එකේ කතාන්දර කියන්නා පාඨකයා නිරන්තරව පිටු පෙරලීවීමට පොළඹවා ඇති බව ද මොනවට කියාපායි.",Jeffrey Archer / පූජිත කරුණාරත්න
Pride And Prejudice (ප්‍රේමයක අරුමය),තරුණයා තම ගති සිරිත් වෙනස් කර ගනියි. තරුණිය තම සිතැඟි වෙනස් කර ගනියි. සාර්ථක විවාහයක් - සමාජ චර්යාවන්ට අනුව කර ගැනීමේ කාර්යයට මේ නිර්මාණයේදී අවධානය යොමු කර ඇත. එසේ වුව මෙය බොළඳ ප්‍රේම කතාවක් නම් නොවේ. ජේන් ඕස්ටින් මේ නවකතාව ලියූ කාලයේ නැපෝලියන් අධිරාජයා යුරෝපා දේශය නව දැක්මක් කරා වෙනස් කරමින් සිටියේය. ,Jane Austen
Solves the Case of the Negligent Nymph (නොසැළකිලිමත් යුවතිය),"තරුණියක් වෙරළාසන්නයේ පිහිනා යන ආකාරය පෙර් මේම්සන් දියඹෙහි ඔරුවක සිටිමින් නිර්ක්ෂණය කළේ ය. ඒ මොහොතේ දූපතෙහි පිහිටි මන්දිරයේ රාත්‍රී භෝජන සංග්‍රහයක් පැවැත්වෙමින් තිබිණ. තරුණිය ජලය කාන්දු නොවන බෑගයක දමා ගෙන ආ ඇඳුම් වෙරළේ සිට ඇඳ ගත්තා ය. ඉන්පසු ඇය කිසි චකිතයක් නැතිව එම නිවසට ගොස් විනාඩි කිහිපයකට පසු ආපසු දුව ආවේ එහි සිටි මිනිසුන් තමා ලුහු බැඳ ආ බැවිනි. ඇය දියට පැන පෙර් මේසන් සිටි ඔරුව වෙත පිහිනා ආවේ තමා බේරාගන්නා ලෙස අයැදිමිනි.තරුණිය නිරුපද්‍රිතව ගොඩබිමට ගෙන ආ නීතිඥ පෙර් මේසන්, ඉන් අනතුරුව පැන නැගෙන ඇගේ අතොරක් නැති බරපතළ ප්‍රශ්නවලට මුහුණ දෙන්නේ කෙසේද ?",Erle Stanley Gardner / ආතර් ප්‍රනාන්දු
It Rained All Night (ගෙවෙන තුරා  රැය මහ වැසි ඇද හැලුණි),"මධ්‍යම පංතික බෙංගාලි යුවතියක, ඇයගේ විවාහක සැමියා වන පොතේගුරුවාදී ආචාර්යවරයකු මෙන්ම ඔවුන්ගේ පවුලේ මිත්‍රයකු වටා රචිත මේ නවකතාව අසභ්‍ය තේමාවක්‍ සේ සලකා 1967 වසරේ පළමු වරට පළ වූ අවස්ථාවේ දී ඉන්දියාව තුළ තහනම් කරන ලද්දකි. එහෙත් තහනම ඉවත් කළ පසුව එය වැඩිම අලෙවියක් සහිත කෘතියක් බවට නිතැතින්ම පත්විය. ආදරය ඊර්ෂ්‍යාව, අනුරාගය, පවුල් දිවිය කෙරෙ හෙළනු ලබන සම්ප්‍රදායික බැල්ම මෙන්ම පති භක්තිය සහ එහි සීමා බිඳිමින් ඇතිවන ආලය යනා දී විවිධ අංශ සාකච්ඡාවට ලක් කෙරෙන මේ කෘතිය බෙංගාලි සාහිත්‍යයේ මහඟු සලකුණකි.","Buddhadeva Bose
 / චූලානන්ද සමරනායක "
A Search in Secret Egypt (ඊජිප්තු අභිරහස්),"මධ්‍යම රාත්‍රීන් හි පවා ඉපැරණි දේවස්ථාන තුළත් නටබුන් අතරත් සැරිසරමින් මළවුන්ගේ මිටියාවතේ අඩු තුන්හාරසියයක් පොළොව යට තද ගලෙහි තනන ලද පාළු සොහොන් ගැබ් තුළත්, නයිල් ගඟ, කාන්තාරය හා ප්‍රපාතාකාර ගිරි දුර්ග පසු කරමින් ඊජිප්තුවේ සංචාරය කොට බ්‍රන්ටන් මෙහි සපයා ඇති කරුණු ද විශ්මයජනකය. විෂඝෝර නාගයින්, පොළඟුන් වාසය කරන බෙන තුළට අත දමා දළ නොකඩා මන්ත්‍ර බලයෙන් බෙල්ල වඩා ඔතා ගන්නා ෂීක් මවුසා ඵල් හාවිත්, සුපිරි අධි මානසික බලයකින් යුත් 'රා-මැක්-හොටෙප් නිපුනයා' මීට වසර දසදහසකට පෙරාතුව භූගත කරන ලද නිපුන සන්නාසීන් අදත් ජීවමාන ව වාසය කරන බව පැවසෙන ප්‍රකාශය ද ඇතුළත්ය.",Paul Brunton / තිලක කුඩාහෙට්ටි
The Legend of Bruce Lee,"ඔහු කළේ කුමක් වුව ද, කීවේකුමක් වුව ද ප්‍රසිද්ධියේ හෝ පුද්ගලික ව කළේ කුමන රඟපෑමක් වුව ද ඔහුට සම කිරීමට හැකි අන් කිසිවකු නැතුවාක් පමණක් නො ව, ඔහු ගේ තැන ගැනීමට කිසිවකු බිහි නොවනු ද ඇත.වරප්‍රසාද ලත් කිහිප දෙනෙකු ගේ ප්‍රාණ භුක්තියට යටත් වී තිබූ ශ්‍රේෂ්ඨ පැරණි සම්ප්‍රදායානුකූල ශිල්පයක් තම විශිෂ්ට කැපවීම සහ ප්‍රගුණ කිරීම තුළින් බෲස් ලී සමස්ත ලෝකයාට ලබා දුන්නේ ය.අනන්ත අප්‍රමාණ වූ අධිෂ්ඨානයත්, ඒ මත ස්ථාපිත වූ කාය ශක්තියත්, නොසංසිඳුන ආශාවත් නිසා කීර්තියටත්, විර ප්‍රසිද්ධියටත් පත් ඒ තරුණයාගේ ජීවිත කතාව මෙසේ ලෝකයා ඉදිරියේ තැබේ.",අභය හේවාවසම්
One part Women (අර්ධ නාරි),"යාගහෝම, පුදපූජා මතුනොව දිවි පරදුවට තබා කරන වත්පිළිවෙත් හෝ නානාවිධ අරිෂ්ට වර්ග පානය කිරීමේ සිට වන්දනා ගමන් දක්වා දිවෙන කිසිදු ක්‍රියාවකින් හෝ කාලි සහ පොන්නා දරුවකු බිහිකර ගැන්මට දරන අසීමිත ප්‍රයත්නයන් කිසිවක් මල්ඵල නොදරයි. දෙදෙනා ආදරණීය වූත් තෘප්තිමත් වූත් කුටුම්බගත ජීවිතයක් ගතකළද ඔවුන් වටා සිටින මිනිසුන්ගේ ඍජු සහ වක්‍ර ගැරහුම් ඔවුන් පසුපස අතොරක් නැතිව ලුහුබැඳ එයි. අවසානයේ ඔවුන්ගේ සියලු බලාපොරොත්තු සහ සැක සංකා අර්ධස්ත්‍රී අර්ධනාර්ශ්වර දෙවියන් පසුබිම් කරගත් රථ උත්සවය හා බැඳි සම්ප්‍රදායයන් කෙරෙහි අභිසරණය වෙයි. නීති ලිහිල් වී ඕනෑම මිනිසකු සහ ගැහැනියක අතර ස්වකැමැත්තෙන් සිදුවන කායික එක්වීම් අනුමත කෙරෙන එකම එක රැයක් ඔවුන්ගේ ඉරණම තීන්දු කරනු ඇත. දෙදෙනාගේ සියලු දුක්පීඩා, අවමන් දුරු කරලීමට මේ රැයට හැකිය. නමුත් ඒ රැයම ඔවුන්ගේ විවාහය නමැති බන්ධනයේ අග්නි පරීක්‍ෂාවද වනු ඇත. රමණීය, කාව්‍යාත්මක සේම තියුණු බසින් ලියැවුණු මෙම නවකතාව සමාජ සම්මතයන් සහ පුද්ගලානුබද්ධ සිතිවිලි හා අපේක්‍ෂාවන් අතර සිරවුණු සබැඳියාවක් සුපැහැදිලි ලෙස විවරණය කරයි. 'අර්ධනාර්' වූ කලී විවාහය, ප්‍රේමය සහ ලිංගිකත්වය පිළිබඳ දිග හැරුණු අව්‍යාජ රූ සිත්තමකි.",කුෂාන් ද සිල්වා / Perumal Murugan
Origin (සම්භවය),අප පැමිණියේ කොතැනක සිට ද ? අප යන්නේ කොතැනකට ද ? ආදියේ පටන් මානවයා නැඟූ ප්‍රශ්න ද්වය යළිත් ලෝකය ඉදිරියට ගෙන ආවේ එඩ්මන්ඩ් කියර්ෂ් ය. ඒවාට පිළිතුරු සැපයීමට කියෂ් සූදානම් ව සිටි නමුත් ඊට පෙර ඔහු ඝාතනය කෙරිණි. මහාචාර්ය රොබට් ලැන්ග්ඩින් ස්පාඤ්ඤයේ අනාගත රැජන අම්බා සමගින් එක් වූයේ කියර්ෂ් ගේ පිළිතුරු ජනගත කරනු සඳහා ය. කියර්ෂ් නිහඬ කළ අයට ඒ දෙදෙනා ද නිහඬ කරවීමට හැකි වෙයි ද?,Dan Brown / කුමාර සිරිවර්ධන
බුද්ධදාසි,"අනුරාධපුර රාජධානියේ අවසාන සමයේ මිහිරි රහස්, කටුක දේශපාලන පරිසරය හා සාමාන්‍ය මිනිසුන් ගේ ජීවන රිද්මයට ද පණ පොවන බුද්ධදාසි සුනේත්‍රා ගේ පරිකල්පනයේ අග්‍ර ඵලයකි. මහාවංශයට අනුව දුර්වල රජකු වූ පස්වන මහින්ද මෙහිදී එකල කලාපීය දේශපාලනයේ විෂම චක්‍රයට හසු වූ ප්‍රිය පුරුෂයෙකි. කව් ගී පමණක් නොව පැරණි අභයගිරියේ ධර්ම දේශනා පවා ඇසෙන දැනෙන ""බුද්ධදාසි"" ඓතිහාසික නවකතා සීමාව ඉක්මවමින් පාඨකයාට මෙත්තාභියෝගයක් ද ඉදිරිපත් කරන්නේ එය නැවත කියවා වත්මන් දේශපාලන ප්‍රශ්න හා සසඳා බලමින් තම තමන් ද රට ද සුවපත් කර ගත හැකි මාර්ගයක් එළි පෙහෙළි කරමිනි.",සුනේත්‍රා රාජකරුණානායක
The Book of Aron (ඒරන්ගේ ලෝකය),"අවු 8 සිට 13 දක්වා දිවෙන ඒරන් නමැති කොලු ගැටයාගේ දෘෂ්ටි කෝණයෙන් දෙවැනි ලෝක යුද්ධයේ අමානුෂික, හද කම්පා කරවන සිදුවීම් පාඨකයාට ඒත්තු යන අන්දමින් කියාපෑමට සමත්ව තිබීම කතුවරයාගේ සුවිශේෂිතාවය යි. විටෙක මෙහි එන සංසිද්ධීන් ඈන් ෆ්‍රෑන්ක්ගේ දිනපොත සිහි ගන්වයි. නැති බැරිකම සමඟ පරපෝෂිත උවදුරු, ලෙඩරෝග කරපින්නා ගත් මෙම ශාපලත් ජන කොට්ඨාශය මරණයේ සෙවණැල්ල යට දිවි ගෙවති. පාදඩ කොලු රෑනට වැටෙන ඒරන්, කුස ගින්දර නිවාගන්න හොරකමට පෙළඹෙයි. හසරක් නුදුටු මේ කොලු ගැටයා සිය පණ මෙන් ආදරය කළ අම්මා ද අහිමි වු තැන මේ මිහිපිට තනිවෙයි. ඔහු යළි ජීවිතය ලබන්නේ අනාථ ළමා නිවාසයකදී ය. ඉතිහාසයේ ජීවමාන චරිතයක් වූ, ළමා අයිතීන් වෙනුවෙන් සටන් කළ පෝලන්ත ජාතික යානුෂ් කොර්වැක් මෙම ළමා නිවාසයේ භාරකරුවාය. ඒරන්, ජීවිතයේ මුල්වරට ආදරය, කරුණාව, මිනිස්කම හඳුනාගන්නේ මෙහිදී ය. එහෙත් ජීවිතයේ කොතෙක් දුරක් ඔවුන්ට තව යා හැකිද?",රෝහණ වෙත්තසිංහ / Jim Shepard
ප්‍රඥා ප්‍රාසාද,"නූතන බුද්ධිමතුන් ගේ නියැදියක් පරීක්‍ෂා කරමින් ඔවුන් ගේ ශාස්ත්‍රීය අර්බුදය මෙන් ම නිර්මාණාත්මක බංකොලොත් භාවයේ මහා පොදු සාධකය බවට පත් වී තිබෙන උභතෝකෝටික දේශපාලන හැසිරීම උත්ප්‍රාසාත්මක ලෙස සුවිශද කරන මේ නවකතාව මඟින් සිංහල ප්‍රබන්ධ සාහිත්‍යයට අත්කර ගතහැකි රූපය කුමක් දැ යි නැවුම් කලාත්මක ලක්ෂ්‍යයකින් පෙන්වා දෙයි. 
තව ද මේ කෘතිය වූ කලි භයානක ජාතිවාදී කූපමණ්ඩුක දේශපාලන චින්තනයේ අඳුරු අටතුර වෙත දීප්තිමත් ආලෝක ධාරාවක් එල්ල කරමින් සමස්ත සමාජ දේහයේ රෝග ලක්‍ෂණ හඳුනාගැනීමට ගත් වෑයමක්ද වෙයි.",ශෂි ප්‍රභාත්  රණසිංහ
"My French Whore

(මගේ ප්‍රංශ පුරඟන)",ඒ පළමුවන ලෝක මහා සංග්‍රාමයේ අවසන් සමයයි. අමෙරිකාවේ මිල්වෝකි නගරයේ දුම්රිය සේවකයෙකු හා ආධුනික නළුවෙකු වන පෝල් පිචී ඔහුගේ බිරිය ද හැර දමා හමුදාවට බැඳී ප්‍රංශයට යයි. එහිදී ඔහු සතුරු ජර්මානු හමුදාවට හසුවෙයි.හොඳින් ජර්මානු බස කතා කළ හැකි ඔහු එහිදී සුප්‍රසිද්ධ ජර්මන් ඔත්තුකරුවෙකු වූ හැරී ස්ට්‍රොලර් ගේ වෙස් ගනියි. එහිදී ඔහුට මුණගස්වන ලද ඇනී නම් ප්‍රංශ වෙසඟනට ඔහු දැඩිලෙස පෙම් කරයි. ඇය ද ඔහු කෙරේ දැඩි ලෙස පෙමින් බැඳේ.,Gene Wilder / දයා ඩී. ෆොන්සේකා
"A Fortunate Life (මුළුතැන්ගෙයි ලේඛකයා)
",ඕස්ට්‍රේලියාවේ වික්ටෝරියා ප්‍රාන්තයේ උපත ලද ඇල්බට් ෆැසී ජීවිතයේ කිසි දිනෙක පාසලකට ඇතුළු වී අධ්‍යාපනය ලද්දෙකු නොවේ ඔහුගේ ළමා කාලය ගතව ගියේ කියවීමේ හෝ ලිවීමේ කිසිදු හැකියාවක් නොමැති දරුවෙකු වශයෙනි. එහෙත් කියවීමට හා ලිවීමට හෙතෙම දක්වන ලද උනන්දුව හේතුකොට ගෙන තරුණ වියට එළැඹෙන විටම හේ කිසියම් ප්‍රමාණයකට කියවීම හා ලිවීම ප්‍රගුණකොට ගෙන තිබිණ. එයට එකම හේතුව වුයේ හෙතෙම තමන් තුළ පැවත‍ි අසීමිත දිරිය යොදවා කිසිදු අලසකමකින් තොරව උත්සාහයෙන්ම ඉගෙනීම් කටයුතු වල නිරතවීමයි. කිසි දා පාසල් නො ගිය කියවීමේ හා ලිවීමේ හැකියාවකින් තොරව ළමා විය ගෙවී ගිය ෆැසී ජීවිතයේ අවසන් සමයේ දී ගත්කතුවරයෙක්ව ශයෙන් ප්‍රසිද්ධියක් ලබා ගැනීම කිසිවිටෙකත් නොසිතිය හැකි ආකාරයේ අසාමාන්‍ය සිදුවීමකි. මෙම කෘතිය හේතුකොට ගෙන හේ බෙහෙවින් ප්‍රසිද්ධියට පත්වීමට අමතරව අතිශයින් සම්මානනීය ත්‍යාග කිහිපයක් දිනාගැනීමට සමත් වීමත් වසරේ ඕස්ට්‍රේලියානුවා යන ගෞරවනීය රාජ්‍ය සම්මානය දිනාගැනීමට සමත් වීමත් නිසා ෆැසීගේ සුවිශේෂත්වය දෙගුණ තෙගුණ වේ.,Albert Facey / සිංහ වික්‍රමසිංහ
Ship of Adventure (නවුකාවේ වික්‍රමය),"සුන්දර ග්‍රීක දූපත් වටා යන විස්මිත මුහුදු චාරිකාවක දී අන්ද්‍රා ගේ අතුරුදන් නිධානයක් ගැන අපේ ළමා වීරයන් වූ ජැක්, පිලිප්, දිනා සහ ලුසී ඈන්ට දැන ගන්නට ලැබෙයි.  ඒ සැඟවුණු සම්පත් ආකරය සොයා යන ඔවුහු ""තාමිස්"" නමැති දූපතේ අතරමං වෙති. සමහර දාමරිකයෝ ද ඒ සම්පත් හඹා එති. ඔවුන් අතට පත් වන්නට පෙර මොවුන්ට ඒ මහා ධනය සොයා ගන්නට හැකි වේ ද ?",Enid Blyton / ලීලානන්ද ගමාච්චි
October: The Story of the Russian Revolution (ඔක්තෝබර් රුසියානු විප්ලවයේ කතාව),"1917 යනු වික්‍රමාන්විත ක්‍රියා, අපේක්‍ෂා, ද්‍රෝහිකම්, ඇදහිය නොහැකි අහම්බ සිදුවීම්, යුද ගැටුම් හා සටකපට කූට ප්‍රයෝග, අභීත භාවය, බියගුලුකම හා මුග්ධ භාවය, පුරසාරම, වීර්යය හා ශෝකාන්තය යන සියල්ල එකම දාමයක්ව බැඳුණු වීර කාව්‍යයකි.එය උන්නතිකාමයේ සහ වෙනස්වීමේ යුගයකි. එය ඇස් නිලංකාර කරවන ආලෝකයේ, ශක්තියේ, අඳුරු සෙවණැලිවල යුගයකි.එය මහාමාර්ග, දුම්රිය මාර්ග සහ දුම්රිය පිළිබඳ යුගයකි. රුසියානු විප්ලවය ගැන අප කෙතෙක් නම් පොත් කියවා තිබේ ද? එසේ වුව ද ඒ විවාදාත්මක සිදුවීම් ජාලය පිළිබඳව ලියා ඇති අන් කවර පොතකට ද වඩා මේ කෘතිය සුවිශේෂී එකක් වන්නේ එය එම විප්ලවයේ අඳුරු අහුමුලු ද එළිය කරමින්, ඊට දායක සහ නායක වූ චරිත මැදහත් මනසකින් යුතුව විස්තර කරන නිසාම පමණක් නොවේ, ඒ සිදුවීම් මාලාව ශූර නවකථාකරුවකුගෙන් පමණක් බලාපොරොත්තු විය හැකි ආකාරයට පාඨක කුතුහලය ද අවුළුවමින් ඔහු ගොනු කරන විලාසය ද නිසාය. කුඩා දිය සීරාවක් ලෙස ඇරඹි ඔක්තෝබර් විප්ලවය නමැති මහෝඝය ඇළ, දොළ, දියකඳුරු, අතු ගංගා එකතු කර ගනිමින්, වන වදුලු, තුරු වදුලු, තැනි බිම් මැදින්, ගල් පර මතින් ගලා යන රඟ, අප හමුවේ නාටකීය ලෙසින් ඉදිරිපත් කරන ප්‍රබුද්ධ ශෛලිය ද නිසාය.","China Miéville
 / උපාලි රත්නායක"
"(ගුරු තරුව ඔබයි) To Sir, With Love ","අයහපත් දේ කරන නොමගටම යන දරුවන් විවේචනය කිරීම, ඔවුන්ට ගැරහීම, ඉතා පහසුය. 
අවිද්‍යාවේ ගිලී අන්ධව තම දිවි මග අඳුරු කරගන්නා දරුවන් නිසි මගට යොමු කිරීම ඉතා අපහසුය. 
""පෙන්වා මග-නොමග නොවැටී යන සැටි"" කියා දෙන්නේ සැබෑම ගුරු උතුමෙකි හෙතෙම ගුරු තරුවකි. 
උත්තම මනුෂ්‍යයෙකි. 
ගුරු භූමිකාවක පෞරුෂය අමරණීය ලෙස විදහා දක්වන කෘතියකි. ",E.R. Braithwaite / මුදිත ගුණතිලක
"The Coral Island
 
(කොරල් දූපත)",මහ සයුර මැද බිඳී ගිය නැවකින් කොරල් දූපතකට ගසා ගෙන ගිය යෞවනයන් තිදෙනෙකු වටා ගෙතී ඇත.,R. M. Ballantyne / ලක්ෂ්මන් කහටපිටිය
Kaleidoscope (හිමි අහිමි),"මහ සයුර මැද බිඳී ගිය නැවකින් කොරල් දූපතකට ගසා ගෙන ගිය යෞවනයන් තිදෙනෙකු වටා ගෙතී ඇත. රූමත් ප‍්‍රංශ කාන්තාවක් හා දක්ෂ අමෙරිකානු නළුවෙක්, සුරංගනා කතාවක් මෙන් ආරම්භ වෙන ඔවුන්ගේ ආදර කතාව අවසන් වන්නේ ශෝකාන්තයකිනි. එක් වරටම අනාථයන් බවට පත් වෙන ඔවුන්ගේ දියණියන් තිදෙනා, බොහොම නපුරු ලෙස එකිනෙකාගෙන් වෙන් කරනු ලබයි. තිදෙනා තෙආකාරයකට හැදී වැඩෙති. නොසිතූ ලෙස ජීවිතය ජය ගනු ලබති. වසර ගණනාවකට පසු නීතිඥයකු හා වැදගත් පෞද්ගලික විමර්ශකයකු වෙන ජෝන් චැප්මන්ට ඒ වෙන විට වැඩුණු කාන්තාවන් බවට පත් වී ඇති මේ දැරියන් තිදෙනා සොයාගෙන, නැවත එකිනෙකා හා මුණ ගැස්වීමේ රාජකාරිය පැවරෙන්නේය. ඔවුන් සොයමින් යන ඔහුගේ ගමන සුඛෝපභෝගී නිව් යෝක් නගරයේ සිට බෝස්ටන්වල මුඩුක්කුවලට, ශෝභන පැරීසියානු විසිත්ත කාමරවල සිට ඇපලාචියානු කඳුකරය දක්වා ඔහු ගෙන යන්නේය. තම වර්තමාන ජීවන තත්ත්වය පරදුවට තබා ජලයට වඩා ලේවල ඝනකම වැඩි බව පෙන්වමින් සොහොයුරියන් එක් වන්නේ සියල්ල සතුටින් අවසන් කරවමිනි.",Danielle Steel / Koshalee Sirichandra
"A Long Way Gone

(මේ අවිය බර වැඩියි)","යුද වැදී දිවි බේරාගත් ළමා සොල්දාදුවකු අපට කතා කරන පළමු වතාවයි මේ. සියෙරා ලියොන්හි උපන් ඉස්මායෙල් බේහේ පවුලේ අයගේ ජීවිත කැරලිකරුවෝ පැහැර ගනිති. වයස දොළහේ දී ඔහු අනාථ ළමයකු බවට පත්වේ. පණ රැකගන්නටත්, කුසට අහරක් සොයා ගන්නටත් ආණ්ඩුවේ හමුදාවට එක්ව ඔහු සටන් වදියි. ඔහු කියන අත්දැකීම් ලොමුදැහැ ගන්වයි. ඔහුගේ ඉරණම අපට කඳුළක් ගෙනෙයි.",Ishmael Beah / අනුර කේ එදිරිසූරිය
නොදැමුණු ටාර්සන්,ටාර්සන්ගේ වන රජදහන ආක්‍ර‍මණය කරන ජර්මානු සේනාංකයක් විසින් ටාර්සන් ගේ නිවහන ගිනි බත් කර ඔහු ගේ බිරිද ද මරා දමනු ලබයි.සිය බිරිද ගේ මරනයෙන් වියරු වැටෙන ටාර්සන් සිය සතුරන්ගෙන් පලි ගැනීමට ශපථ කරනු ලබයි.මහා වනය හරහා ජර්මානු පෙරමුණු වෙත පිවිසෙන ටාර්සන් දරුණු හා බිහිසුණු ලෙස සිය සතුරන්ගෙන් පළි ගැනීම මෙහි විස්තර වේ.,"
Edgar Rice Burroughs / කේ ජි කරුණාතිලක"
"The Soldier's Return

(සොල්දාදුවාගේ පුනරාගමනය)","ජපානයට එරෙහිව බුරුමයේදී පැවැති යුද්ධයේ මිත්‍ර හමුදා පාක්ෂිකයෙකුව සේවය කළ සෑම් රිචඩ්සන් වර්ෂ 1946 දී පෙරළා සිය රට පැමිණෙයි. එහෙත් යුද්ධය අවසන්ව ක්‍රම්බියාවේ විග්ටන් කරා සැබවින්ම ආපසු ආවේ පිටත්ව ගිය ඔහුම නොවේ. යුද්ධය විසින් ඔහුව වෙනස්ම මිනිසකු කොට තිබුණි. ඔහුගේ සිතුම් පැතූම් වෙනස් වී තිබූ අතර යුද්ධය විසින් ඉතිරි කරනු ලැබූ අති දරුණු මතක සටහන් ඔහුගේ සාමාන්‍ය දිවිපෙවෙත අවුල් කොට තිබිණි. හය හැවිරිදි තම එකම පුත්‍රයා ද, තරමක නිදහස් දිවිපෙවෙතකට හුරු වීසිටි සිය බිරිඳ ද, සමඟ යළිත් හවුල් දිවිය ඇරඹීමට නොහැකිව සිතින් දැවැන්ත මෙහෙයුමක යෙදෙන ඔහු තමා තුළ පැන නගින ඊර්ෂ්‍යාව, හුදකලාව, හා චිත්ත පීඩාව සමඟ අරගලයක යෙදෙයි. ආපසු පැමිණි මේ සෙබළාගේ ජීවිතය කෙමෙන් සමාජ සම්බන්‍ධතා ගොඩනඟා ගන්නා අයුරු මේ කතා පුවත තුළින් දිග හැරේ.",Melvyn Bragg / දීප්ති මංගලා රාජපක්ෂ
"Go Set a Watchman

","විසිහය හැවිරිදි ජීන් ලුයිස් ෆින්ච් නිව්යෝර්ක් නගරයේ සිට සිය මහලු පියා වන ඇටිකස් බැලීමට ඇලබාමාහි පිහිටි සිය උපන් ගමට නැවත පැමිණෙන අතර, වසර ගණනාවක් තිස්සේ ඇලබාමාහි පිහිටි මේකොබ් නගරය ආපසු හැරවිය නොහැකි ලෙස වෙනස් වී ඇති ආකාරය ඇය අත්දකියි. ඇගේ ළමා කාලයේ තිබූ සාරධර්ම හා සමානාත්මවාදී මතකයත් ගංවතුරකට ගසාගෙන ගොස් ඇති ආකාරය ඇය දකී. ",Harper Lee / චිත්‍රා අයි පෙරේරා
Blasphemy (දියබිදක අවනඩුව),දැඩි හිරු රැසින් පීඩා විඳිමින් පලතුරු නෙළූ ආසියාට තද පිපාසයක් දැනිණි. ඇය අසල තිබූ ළිඳකින් දිය පොදක් පානය කළාය. ආගමට අපහාස කිරීමේ චෝදනාව ඇයට එල්ල විය. පාකිස්ථානයේ කිතුණු බැතිමතියක වූ ආසියා සිය පිපාසය සංසිඳුවාගෙන තිබුණේ මුස්ලිම්වරයකුට අයත් ළිඳකිනි. ඒ වරදට ඇයට නියම වූයේ මරණීය දණ්ඩනයයි. මෙය 21 වෙනි සියවසේ සිදුවූ සත්‍ය කතාවකි.,Asia Bibi / කුමාර සිරිවර්ධන
සොදුරු දඩබිම්,"සැමුවෙල් බේකර් මෙම ග්‍රන්ථය ලියා සැ ඇත්තේ ක්‍රි. ව. 1854 දී ය. මෙහි මුඛ්‍ය පරමාර්ථය 'ලංකාව' නම් දිවයින සොඳුරු දඩබිමක් වශයෙන් විදේශකයින්ට හඳුන්වා දී ඔවුන් දඩයම සඳහා මෙරටට පැමිණීමට පොලඹවාලීම ය. ප්‍රතිවාදියාට පළමුව සියලු අවස්ථාවන් ලබා දීම නිසා සත්ව දඩයමින් මානුෂික හැඟීම් වර්ධනය වන බව බේකර්ගේ මතය යි. එහෙත්, අලි දඩයමේ දී ඔහු දක්වන කෲරත්වය නිසා එම අදහස බොරුවක් වෙයි. වෙඩි තබා ඝාතනය කළ ඇතින්නකගේ කිරි උරා බී පිපාසය සංසිඳුවා ගත් බේකර්, අපට ඉංග්‍රීසි පාලන සමයේ දුෂ්ටකම් මොනවට කියා පාන්නෙකි.",යසපාල රණසිංහ
"The Clan of the Cave Bear
 
(ලෙන් වලසාගේ ගෝත්‍රය)","මෙය දැවැන්ත ශක්තියක් සහ බලයක් ඇති සුන්දර කතාවකි. මෙම කතාව කාලය සහ අවකාශය අතික්‍රමණය කරයි. මානව වර්ගයාගේ ආරම්භක යුගය පිළිබඳ, මීට වසර 35,000 ක කාලයකට පෙර ජීවත් වූ ගල් ලෙන් වාසීන් පිළිබඳ රමණීය වෘත්තාන්තයකි. අයිලා නමැති අසරණවූ දැරියක් ලෙන් වලස් ගෝත්‍රයේ මිනිසුන් තුළ රැකවරණය ලබයි. මුලදි මුලදී, තඹවන් කෙස් ඇති, මෙම උස දැරිය පිළිබඳ, එම රැහේ කාන්තා පිරිමි දෙපාර්ශවයම සැක උපදවති. එහෙත් අනුක්‍රමයෙන් අයිලා ඔවුන්ගේ විශ්වාසය දිනාගෙන ඔවුන්ගේ රැකවරණය සඳහා මංපෙත් සලසන අතර අවසානයේදී ඇය ඔවුන්ගේ සම්භාවනාවට පාත්‍ර වේ.",Jean M. Auel
"Sophie’s world

(සොෆීගේ ලෝකය)",අවුරුදු දාහතරක් වයසැති සොෆී ආමන්ඩ්සන් නැමැති නොවීජියන් පාසල් ශිෂ්‍යාවකට එක දවසක තම තැපැල් පෙට්ටිය තුළින් පුදුම සහගත ලිපි දෙකක් හමුවෙයි ඒවායේ ලියා ඇත්තේ ප්‍රශ්න දෙකකි ඔබ කවුද ? ලෝකය ආවේ කොහෙන්ද ?මේ ලිපි ලියූ පුද්ගලයා ගුප්ත දාර්ශනිකයෙකු වන 'ඇල්බර්ටෝ නොක්ස්ය'.මේ සිත් අවුල් කරවන ප්‍රශ්න 'ප්‍රාග් සොක්‍රටීස්' යුගයේ පටන් 'සාත්‍රෙ' දක්වා බටහිර දර්ශන ඉතිහාසය පුරා අසාමාන්‍ය චාරිකාවකට මුල පුරන්නක් වේ ඉතාමත් සිත් ඇදගන්නා සුළු විනෝදාත්මක ලිපි පෙළක් ඇසුරෙන් ද ඉක්බිති පෞද්ගලිකව පැමිණීමෙන්ද 'ඇල්බටෝ නොක්ස්' මනුෂ්‍ය ශිෂ්ටාචාරය උදා වූ තැන් පටන් දාර්ශනිකයන්ගේ විමසීමට යෙදුන මූලික ප්‍රශ්න පිළිබඳව සොෆීගේ විමර්ශනාත්මකව මනස පුබුදු කරවයි.,Jostein gaarder  /  රාණි සේනාරත්න රාජපක්ෂ
The Boat Rocker (උඩු යටිකුරු),චීන ජාතිකයෙකු වූ පා ජින් සම්මාන රාශියක් දිනූ ලේඛකයෙකි. ඔහුගේ මෙම නවකතාවෙන් අමෙරිකාවේ මෙන්ම චීනයේ දේශපාලනයට නතුවන සාහිත්‍ය හා පුවත්පත් කලාවේ ශෝචනීය ඉරණම විස්තර කරයි. ඩැන්ලින් නම් පුවත්පත් කලාවේදියා නොමරා මරා දමන රාජ්‍ය තන්ත්‍රය තමන් ප්‍රජාතන්ත්‍රවාදයේ ඉහළම තැන වැජඹෙන බව පවසයි.,Ha Jin / අනුල ද සිල්වා
"The Curse of Nalanda

(නාලන්දාවේ ශාපය)","දේවහූති' ළමා වැන්දඹුවකි. ලෝකයට ම දැනුම බෙදමින් නාලන්දා විශ්වවිද්‍යාලය වැජඹුණු ස්වර්ණමය යුගයේ නාලන්දා භූමියේ ජීවත් වුණු ඇය ඉගෙන ගන්නට ආසා ඇති මුත්, දහසක් තහංචිවලින් කොටු වූ අවාසනාවන්තියක වූවා ය. එනිසා ම ඇය අතින් බියකරු ම වරදක් සිදු විය. ඉතිහාසයෙන් කිසි දිනෙක සමාවක් නොලැබෙන ඒ වරද නිසා ම ඇය ශාප ලද්දියක වූවා ය. සියවස් ගණනකට එපිට විසූ ඒ ශාපලත් ළමා වැන්දඹුව වර්තමානයේ වෙසෙන චාන්දනීට හමුවෙන්නේ කෙසේ ද? ආගමික අන්තවාදය, වෛරය, ත්‍රස්තවාදය ඔවුන් දෙදෙනාගේ ජීවිතවල ඉරණම තීරණය කරන්නේ කෙලෙසින් ද? සියවස් ගණනක් තිස්සේ පැවත එන 'නාලන්දාවේ ශාපයෙන්' ගැලවෙන්නට ඔවුන්ට හැකි වේ ද?",Manna Bahadur / නිම්මි මුදිතා හේරත්
"Little city by the lake

(විල්තෙරේ පුංචි නගරය)",පහලොස් වියැති කැරොලයින් පළමු වතාවට කොන්කොඩ් නුවර හැරදා මිල්වොකී නගරයට යන්නේ ගුරුවරියක වීම සඳහා උසස් විද්‍යාලයන ඉගෙන ගැනීමටය.නාගරික ජීවිතය ඇය විස්මය හා තැති ගැන්මට ලක් කරන අතර එය අය සිතුවාට වඩා අභියෝගාත්මක බව කැරොලයින් දැන ගනී.එහෙත් කල් යත්ම ඇය නාගරික ජීවිතය විදින්නට පටන් ගන්නා අතර ඇගේ ජීවිතයට එක්වු නැවුම් අත්දැකීම් ඇගේ සිත ප්‍රහර්ෂයෙන් පුරවා තබයි. විල්තෙරේ පුංචි නගරය කැරොලයින් කතාමාලාවේ හයවැන්නයි.ලෝ ප්‍රකට ලිට්ල් හවුස් කතා මාලාව ලියූ ලෝරා ඉංගල්ස් වයිල්ඩර්ගේ මව වු කැරොලයින්ගේ බාල වියේ සිට තරුණ අවධිය දක්වා කතා පුවත මෙකී කතා මාලාවේ කෘති හතක් පුරා දිග හැරෙන අතර 1850 ගනන්වල ඇමෙරිකානු සමාජ ජීවිතය දේශපාලනය සහ සංස්කෘතිය එය හරහා මැනවින් නිරූපනය කෙරෙයි.,Celia Wilkins / 	කත්‍යානා අමරසිංහ
Empire of the Sun,"1941 දෙසැම්බරයේ පරිල් වරායට ජපන් ප්‍රහාර එල්ල වීමෙන් එහි විසූ බ්‍රිතාන්‍ය පුරවැසියන්ගේ ජීවිත සම්පූර්ණයෙන්ම පරිවර්තනයකට ලක් කෙරුණි. නගරය මද කලක් ජපන් ආධිපත්‍යය යටතේ පැවතිය ද ආක්‍රමණික හමුදාව බ්‍රිතාන්‍ය සහ ඇමෙරිකානු නිලනිවාස ස්වාධීනව පවත්වාගෙන යාමට ඉඩ දුන්නේ ය. කෙසේ වෙතත් දෙසැම්බර් 8 වැනි දින ජපන් හමුදාව විසින් බ්‍රිතාන්‍ය සහ ඇමෙරිකානු ජාතිකයන්ගේ දේපළ රාජසන්තක කොට ඔවුන්ව රැඳවුම් කඳවුරුගත කරන ලදී. තම බ්‍රිතාන්‍ය දෙමාපියන් සමඟ වෙසෙන ජිම් නමැති කොලු ගැටයා පර්ල් වරාය ප්‍රහාරයෙන් පසු ඇතිවන වියවුල්කාරී වාතාවරණය හමුවේ දෙමාපියන් කෙරෙන් මඟහැරේ. තැනින් තැන සැඟවෙමින් කල් ගෙවන ඔහුට ඇමෙරිකානු සොල්දාදුවන් දෙදෙනකු ඇතුළු තවත් බොහෝ අයගේ උදව් උපකාර ලැබේ. එම මිතුරන් සමඟ එක්වෙමින්, විටෙක ඔවුන් කෙරෙන් වියෝ වෙමින් ජිමි කඳවුරෙන් කඳවුරට යන්නේ තම නැති වූ දෙමාපියන් සොයමිනි. සිය ළමා කාලය පුරාවට දෙමාජීය ඇසුරින් වියෝව ඔවුන්ගේ සෙනෙහස සොයා යන ජිමිට අවසානයේ තම මව් රට වන බ්‍රිතාන්‍යයට යන්නට වරම් ලැබේ. එහිදී ඔහුට තම ආදරණීය දෙමාපියන් හමුවේද?",J. G. Ballard / ඩී. එම්. එස්. ආරියරත්න
"A Street Cat Named Bob

(ගායකයා හා වීදී පූසා)",බොබ් වීදියේ සැරිසැරූ බළලෙකි.ජේම්ස් බෝවන් මත්කුඩු වලට ඇබ්බැහි වූ තරුණයෙකි.මේ දෙන්නාගේ හමුවීම නිසා බෝවන්ට ජීවිතය යලි ගොඩනගා ගැනීමට හැකි විය.,James Bowen / අනුලා ද සිල්වා
"The Throne of Fire (අග්නි සිහසුන)

","නූතන ලෝකයට පැරණි ඊජිප්තු දෙවිවරු මුදා හැරීමෙන් පසු කාටර් කේන්ටත් ඔහුගේ සොහොයුරිය සාදිටත් විශාල ගැටලුවකට මුහුණ දීමට සිදු වේ. ජීවයේ මන්දිරයෙන් පැවත එන්නන් වූ ඔවුන්ට දෙවිවරු මත බලය පැතිරවීමේ බලය ලැබී තිබුණත් නපුරු දෙවිවරු පාලනය කිරීමට ඔවුන් සමඟ සටන් කිර්මට සිදු වේ. මෙවර ඔවුන්ට මුහුණ දීමට සිදුවන්නේ තවත් භයානකම සතුරකු වූ ඇපොපිස් නම් සර්පයාටය. එය වැළක්වීමට නොහැකි වුවහොත් සතියක් ඇතුළත ලෝකය විනාශ වනු ඇත. මේ සඳහා ඔවුන්ට ඊජිප්තු හිරු දෙවියා වූ රාට නැවත ජීවය ලබා දීමට සිදුවේ. එහෙත් රා සොයා ගැනීමටත්, ඔහුට පණ ලබා දීමටත් ඔවුන්ට රාගේ වදන ඇතුළත් පොත සොයා ගැනීමට සිදුවේ. මේ සඳහා ඔවුන්ට නපුරු දෙවිවරු මෙන්ම ජීවයේ මන්දිරයේ ඉන්ද්‍රජාලිකයන් සමඟ ද සටන් කිර්මට සිදු වේ. අවසානයේ ඔවුන්ට ඇපොපිස් පරාජය කිර්මට හැකි වේද ?",Rick Riordan / ඉරූෂා ග්‍රේරෝ
Thinner (ඇට ගැහියං),තැනින් තැනට යන අහිකුණ්ඨක නඩයක මහලු ගැහැනියක් ඔහුගේ රථයේ හැපී මිය යයි. කිසිදු කරදරයකින් තොරව ඔහු නීතියෙන් නිදහස් වෙයි. ඒ මහලු අහිකුන්ටක ගැහැනියගේ පියා යුරෝපයේ සිටි වයස්ගතම අහිකුන්ටකයා සියවසකටත් වඩා වයස්ගත වූ අහිගුණ්ථක රැලේ නායකයා ටඩුස් ලෙමිකේ ඔහුව ස්පර්ශ කොට ඇට ගැහියං! යැයි සාප කරයි . එදින පටන් බිලීගේ බර අඩු වෙමින් යයි. එතැනින් කොතනටද..? ඇටසැකිල්ලක් ව මරණයට පත්වීම ද බිලී ගේ ඉරණම? ඔහු නිදහස් කර ලීමට උදව් දුන් අන් අයගේ ඉරණම?,stephen king / දිලීප ජයකොඩි
The Case of the Gold-digger's Purse (රත්තරන් මාළු),කතාවට පසුබිම් වන්නේ මාළු ටැංකියකි. රත්තරන් මාළු නිසා ඇතිවන මිනීමැරුමට සැලී මැඩිසන් අත්අඩංගුවට ගත්තද නිර්දෝශී ඈ බේරා ගැනීමට පෙරි මේසන් දරන ප්‍රයත්නය පාඨකයා කතාව අවසන්වන තුරුම කුතුහලයෙන් ඇද බැඳ ගනී.,Erle Stanley Gardner / අනුලා ද සිල්වා
Infrerno (නිරය),"ඉතාලියේ ෆ්ලොරන්ස් නුවර රෝහලක යහනක් මත දී රොබට් ලැන්ගඩන් අවදි වන්නේ බියකරු සිහිනයක් දකිමිනි. ජලය රක්ත වර්ණයෙන් ගලා යන නදියක අනෙක් ඉවුරේ මළ සිරුරු දහස් ගණනක් මැද සිටගෙන සිටින රිදී පැහැ හිසකේ සහිත කාන්තාව ඔහුට පවසන්නේ 'සොයන්න', 'සම්බවේවි' කියාය. අවදි වන රොබට් ලැන්ග්ඩින් හට ගත වූ දින දෙකක මතකය අහිමිව තිබේ. හිසේ වෙඩි උණ්ඩයක් නිසා ඇති වූ තුවාලයකි. කළු හැඳගත් ඝාතක කාන්තාවක සහ කළු නිල ඇඳුමෙන් සැරසුණු සෙබළු ඔහු පසුපස ලුහුබැඳීම අරඹති. තරුණ වෛද්‍යවරියක වූ සියෙනා බෲක්ස් ඔහුගේ සහායට පැමිණෙන අතර මාරක වසංගතයකින් ලෝකය ගලවා ගැනීමේ අභියෝගය ඔහු ඉදිරියේ වෙයි. අභියෝගය ජය ගන්නට නම් ඔහු සියවස් හතකට පමණ පෙර ඉතාලියේ විසූ කවි දාන්නේ අලිගියරි සමඟ 'නිරය' හරහා යා යුතු වෙයි.",Dan Brown / කුමාර සිරිවර්ධන
The Couch (සයනාසය),නූතන නාගරික ජීවිතයේ සැඟව පවත්නා භීෂණය අද්භූත බවින් තොරව මනෝවිද්‍යානුකූලව නිරූපණය කරමින් ඇමෙරිකානු නවකථාකරුවන් අතර ඉහළ ජනප්‍රියත්වයක් හිමිකරගෙන සිටින රොබට්  බ්ලොක් වරක් 'සයිකො' නවකථාව සම්බන්ධයෙන් පැවසු භීතිය සැඟව ඇත්තේ අඳුරු සෙවණැලි අතර නොව මිනිස් හිස්කබල තුළ බවයි.,Robert Bloch / සේනාරත්න වීරසිංහ
The Egypt Game (ඊජිප්තු සෙල්ලම),"මෙලනි රෝස්ට ඒද්‍රිල් හෝල් ව මුණගැසෙන පළවැනි වතාවේ දී, ඇගේ හිතේ ඇති වන්නේ ඔවුන් දෙදෙනාම කැමති එක දෙයක් වත් තිබේවි ද කියා දෙගිඩියාවකුයි. ඒ වුණත් ඔවුන් දෙදෙනා ම පෞරාණික ඊජිප්තුව හා සම්බන්ධ හැමදේකට ම එක වගේ ආදරය කරන බව නොබෝ කලක් යන්නට මත්තෙන් ඇයට සොයා ගන්නට ලැබෙනවා. මේ දෙපළට A-Z කෞතුක භාණ්ඩ සහ විසිතුරු භාණ්ඩ සාප්පුව පිටුපස අත්හැර දැමූ අංගනයක් අහම්බෙන් වගේ සොයාගන්න ලැබුණා ම, 'මෙලනි' සහ 'ඒප්‍රිල්' තීරණය කරන්නේ එය ඊජිප්තු සෙල්ලමට කියාපු තැනක් කියලයි. මේ ඊජිප්තුවේ ජනගහනය දෙකේ සිට හය දක්වා වර්ධනය වෙන්නට වැඩි කාලයක් යන්නේ නැහැ. පාසැලෙන් පසු හවස් වරුවල සහ සති අන්තයන්වල දී ඔවුන් සියල්ලෝ ම රැස්වන්නේ, ඊජිප්තු ඇදුම් පැලැදුම් ඇද , පූජා චාරිත්‍ර පැවැත්වීමට සහ ඔවුන්ගේ රහස් සංකේත භාෂාවේ වැඩ කටයුතු නිම කරන්නටයි.  මෙය නිකං ම සෙල්ලමක් විතරයි කියා හැමෝම හිතුවත්, ඒ අදහස වෙනස් කරමින් මේ පුංචි සෙල්ලක්කාරයින්ට අමුතු අමුතු දේවල් සිද්ධ වෙන්නට පටන් ගන්නවා. ඔවුන්ගේ ඊජිප්තු සෙල්ලම ඕනෑවටත් වඩා දුර දිග ගිහින් ද?","සවින්දි ආරියතිලක / Zilpha Keatley Snyder
"
"

මුර්තලිංගම් මුදියන්සේ","මානව ජීවිතයේ විවිධ හැඩතල අපූරු ආකෘතිමය පර්යේෂණයක් ලෙස මෙම නවකතාවෙන් කියැවීමට අවස්ථාව ලැබේ. මෙහි එන චරිත, සිද්ධි, අවස්ථා පාඨකයාගේ චින්තනය විවිධ ඉසව් කරා ගෙන යමින් එහි පෘථුල කරණයක්, විශාලකරණයක් සිද්ධ කරයි. සහෘදයාත්මක පරිකල්පනය සහ ආත්මීයත්වය (වෙනෙකෙකුගේ හැඟීම් තමන්ගේ කොටගෙන සිතීම) ගොඩනඟයි. එය සමාජයක ජීවත් වන්නෙකුට අත්‍යවශ්‍ය මානවීය අවබෝධ තලයක් වෙයි.",මහින්ද රත්නායක
සෞම්‍යාලෝකය,"සෞම්‍යාලෝකය සාම, ශාන්ති හා සහජීවන ප්‍රයත්න තවත් යුද්ධයක් නොවිය යුතු බව පෙන්නුම් කරන විසල් දැක්මක පිළිබඔුවයි. දකුණු ඉන්දියාවේ අවස්ථාවාදී පටු දේශපාලනයේ විනාශකාරී ගිනි පුලිඟු දෙස බැලිය යුත්තේ දකුණු ඉන්දියානු මනෝ භාවයෙනි. එහෙයින් කතුවරිය දකුණු ඉන්දියාවේ තිරුතංගගිරිය මෙන්ම, වව්නියාව හා අනුරාධපුරය අතර මායිම් ගමක් ලෙස සුධර්මපුරය ද නිර්මාණය කරනුයේ එක හා සමාන මාතෘ සෙනෙහසකිනි. යුද්ධය මිනිසුන්ගේ ජීවිතවල හැඩය හා වර්ණය පමණක් නොව ඇතැම් විට නම් ගම් ද වෙනස් කළ අයුරු අපි අත් දුටුවෙමු. එහෙත් ඒ නොරිස්සුම් සහගත කෝපාන්විත අනවබෝධයට යටින් ආදර කරුණා ගුණ අංශූවක් හෝ ඉතිරිව තිබිය හැක. එම උතුම් මිනිසත් ගුණ ශේෂය සාම ක්‍රියාන්තවිතයේ කඩඉම් දියවරයි. භාෂාව ද, ආගමික දර්ශන ද මිනිසුන්ගේ සිත් බිඳින වියරු ප්‍රවේග නොව, සෞම්‍යාලෝකයේ ප්‍රවේශ දොරටු බවට පත් විය යුතුය.",සුනේත්‍රා රාජකරුණානායක
පැහැර ගෙන යාමක් පිළිබඳ ආරංචිය,"1993 ඔක්තෝබර් මාසයේදී මජා පැචොන් සහ ඇගේ සැමියා වූ ඇල්බර්ටෝ විලියම්සාර්, මරූජා පැහැරගෙන යාම හා සහ මසක් ඇය සිර අඩස්සියේ තබා ගැනීම සහ ඇය ගලවාගැනීමට විළියම්සාර් විසින් නොකඩවා දරනු ලැබූ උත්සාහය අළලා පොතක් ලියන්නැයි ඔවුහු මගෙන් ඉල්ලා සිටියහ. පොතට අදාළව පළමුවැනි දළ සටහන බොහෝ දුරට නිම වෙමින් තිබියදී, මේ කාලය තුළම කොලොම්බියාවේ සිදු වූ අනෙක් පැහැර වන යෑම් නවයෙන්, මරූජා පැහැරගෙන යාම වෙන් කොට ගත නොහැකි බව අපට අවබෝධ විය. මුලදී පෙනී ගිය අන්දමට මෙ පැහැර ගෙන යාම් තනි තනි සිද්ධීන් නොව එකම අරමුණක් ඉටුකර ගැනීම සඳහා එකම කණ්ඩායමක් පොදුවේ එකතු වී ඉතාමත් සැලසුම් සහගත ලෙස මනාව තෝරාගනු ලැබූ දස දෙනෙකුගේ පැහැර ගෙන යෑමක් බව පෙනී ගියේය.",Gabriel García Márquez / පද්මා ගුණසේකර
ක්‍රිස්ටල්,"ඈත පිටිසර ගොවිපොළක උපන් ළාබාල වයසේ පසුවන අහිංසක සුරූපී තරුණියක වූ ක්‍රිස්ටල් වේට් ඇගේ සෙනෙහෙබර පියාගේ මරණයෙන් පසු ව ගෙයක් දොරක් නො මැති ව අසරණව අනාරක්ෂිත ව හුදකලා බවට පත් වෙයි. ඇගේ මව ඇතුළු සියලු ම නෑදෑයෝ ඇයට වෛර කරති, ඊර්ෂ්‍යා කරති. ඒ අතර  ඇගේ සහෝදරියගේ සැමියා අතින් දූෂණයට ලක් වන ඇය උපන් ගම අත හැර යන්නේ ඇගේ සිහිනත් සුරූපී බවත් මිහිරි කට හඬත් හැර අන් කිසිවක් නො මැති ව ය. අවසන ඇය ඇගේ  සිහිනය සැබෑ කර ගනිමින් හොලිවුඩ් චිත්‍රපටි නිළියක බවට පත් වෙයි. නමුත් කිසිසේත් නොදන්නා මිනීමැරුමකට පැටලීමෙන් ඇගේ සිහින සිඳී බිඳී යයි. ඇගේ සතුටත් සාමයත් සොයා ගැනීමට ඇය තුළ හොල්මන් කරන ඒ බිහිසුණු මතකයෙන් මිදිය යුතුය. එහෙත් ඇගේ ඒ කතාව අවසන් වන්නේ සුරංගනා කතා පොතක ඇති සුරංගනා ප්‍රේම වෘතාන්තයක් ලෙසිනි.",Danielle Steel
Becoming Madame Mao (මැඩම් මාඕ),"මෙම කෘතියේ ඓතිහාසික පසුබිම සංස්කෘති විප්ලවය වුවද, එහිලා කතුවරියගේ අවධානය වඩාත් යොමුවී ඇත්තේ මාඕ මැතිනියගේ පෞද්ගලික ජීවිතය කෙරෙහිය. 1919-1933 අතර කාලය තුළ යුන් හේ හැටියටද, 1934-1937 අතර කාලය තුළ 'ලෑන් පින්' හැටියටද, 1938-1991 අතර කාලය තුළ 'පියෑන් චින්' හැටියටද ඇගේ චරිතය විවරණය කරන අන්වී මින්, චීන ඉතිහාසයේ අභූතපූර්ව චරිතයක් වූ කාමෝන්මාදයෙන්ද උන්නතිකාමයෙන්ද පරිපීඩිත මෙම අතිවිශේෂ රුදුරු ගැහැනියගේ චරිතය ගොඩනගන්නේ, ඉතිහාසයද චරිතලේඛනයද මොනවට සම්මිශ්‍රණය වූ රසාල්පිත ප්‍රබන්ධකරණ රීතියකිනි.","Anchee Min
 / W.A. Abeysinghe"
"A Painted House
 
(සායම් ‌ගෙදර)","දකුණු අප්‍රිකාවේ අර්කන්සාස් ප්‍රාන්තයේ ගොවිපොලක විසූ ලූක් චාන්ඩ්ලර් ගතකළේ නිදහස් සාමකාමී දිවියකි. ගංවතුර, සුළිසුළං, නියඟ හා ආර්ථික අපහසුතා හමුවේ නොසැලුණු ඔහුගේ ජීවිතය, ගොවිපොලේ සේවයට පැමිණී මෙක්සිකානු සංක්‍රමණිකයන් නිසා උඩු යටිකුරු වෙයි. අවසානයේ ඔහු මුහුණ දෙන අබිරහස් සිදුවීම් මාලාව චාන්ඩ්ලර් පවුලේ ඉරණම මුලුමනින්ම වෙනස් කරයි.",John Grisham / ඉන්ද්‍රාණි කරුණාරත්න
Pollyanna Grows Up (සතුට බෙදන පොලියානා),තුරුණු විය අද්දරට සේන්දු වෙමින් සිටින තැනැත්තියකගේ සිතිවිලි පහළ වන අන්දම හා ඒවා හැසිරෙන ආකාරය - තමා අවට පරිසරය ජීවිතයට බලපෑම් කරන අන්දම - කදිමට මෙහි නිරූපිතය. හොඳ සාහිත්‍ය කෘතියකින් ජීවිත අරුත් රසයෙන් යුත් වින්දනයක් පාඨකයාට උරුම වේ. එය පාඨකයාගේ ජීවන අත්දැකීම් පුළුල් කිරීමටද හේතු වේ. යොවුන් පාඨකයන්ට අර්ථ සම්පන්න සාහිත්‍ය කෘතියක් ලෙස පොලියානා කතා මාලාව හැඳින්විය හැකිය.,"Eleanor H. Porter / කත්‍යානා අමරසිංහ
"
Exodus (නික්මයාම),"ජාතියක පුනර්භවය පිළිබඳ ව ලියන ලද එඩිතර කතාවකි. ඉස්රායෙල් ජාතික නිදහස් සටන්කාමියා වන අරිට තම ජීවිතයේ ජයග්‍රාහී අවස්ථාවක්, සුන්දර ඇමෙරිකානු හෙදිය කිටිට නැවත තම ජීවිතය පසක් කර ගැනීමට ලැබුණු අවස්ථාවකි.ජාත්‍යන්තර ජනමාධ්‍යවේදී මාර්න්ගේ තවත් උද්වේගකාරී කතාවකි. කිහිපදෙනකුට පමණක් දරා සිටිය හැකි ආශ්චර්යයකි. මහා කාව්‍යයක දැක්ම තුළින් ලියන ලද සියලූ තතු පහදන බිහිසුණු, හැගීම් දනවන, දීප්තිමත්, වීරෝදාර නවකතාවකි.",Leon Uris
"Unremembered

(පළායෑම)","පැසිපික් සාගරයට කඩා වැටුණු අංක 121 දරණ ෆ්‍රීඩම් ගුවන් යානයේ ගමන්ගත් මගීන් කිසිවෙකුත් දිවි ගලවා ගැනීමට සමත් නොවූවත්, ලොවම පුදුමයට පත් කරවමින් දහසය හැවිරිදි යුවතියක පමණක් දිවි ගලවා ගැනීමට සමත් වූවාය. තරුණියට කිසිදු හානියක් සිදු නොවූවත් ඇගේ මතකය මුළුමනින්ම අහිමි වී තිබිණි. ඇයට ඇය ගැන කිසිවක්ම මතකයේ නොවීය. වෙනකක් තබා ඇගේ නමවත් ඇගේ මතකයේ නොවීය. එකිනෙකට නොපෑහෙන හෝඩුවාවන් කීපයක් පමණක් ඇයට ශේෂව තිබිණි. ඒ හෝඩුවාවන් ඔස්සේ තම මතකය ලබාගැනීමට වෙර දැරුවත්, තව තවත් ගැටලු මතු කරමින් ඇගේ උත්සාහයන් ව්‍යර්ථ කෙරිණි. ආගන්තුක තරුණයෙක් ඇගේ එකම බලාපොරොත්තුව විය. ගුවන් අනතුරට පෙර සිටම ඔහු ඇයව දන්නා බව පැවසූවත් ඇයට ඔහු කෙරේ සම්පූර්ණ විශ්වාසයක් නොමැති විය. විශ්වාසය සහ අවිශ්වාසය අතර දෝලනය වෙමින් ඇයට තම මතකය යළි ලබා ගැනීමට හැක වේද? තම මතකය මකා දැමූ නපුරන්ගෙන් මිදීමට ඇයට හැක වේද? සැබැවින්ම ඇය කවුරුන්ද?",Jessica Brody
The Situation in Flushing (ෆ්ලෂින් දුම්රියේ පුන්චි හපනා),"කාර්මික විප්ලවයේ මනා හෝ නොමනා ප්‍රතිඵලයන්හි ආනුභාවයෙන් සාම්ප්‍රදායික ඇමරිකානු සමාජය 19වන සියවසේදී වහවහා වෙනස් වූ අන්දම, ඒ දෙයුගයන්ට මැදි ව වැඩුණු දරුවකු දකින අයුරු මේ කථාන්තරයෙන් පළට වේ. ඇමරිකානු ජනපදකරණ ඉතිහාසයෙහි ෆ්ලෂිං ගම්මානය ද ඇතුළත් මිචිගන් ජනපදයට හිමි සුවිශේෂ ස්ථානය අපූර්වාකාරයෙන් හෙළි පෙහෙළි කරන කථකයා, සිය පෞරුෂත්ව වර්ධනයට තත් පරිසරය අතිශයෙන් පිටුබල වූ ආකාරය සරල ව විස්තර කරන්නේ, ඒ හා බැඳුණු ස්වභාව සෞන්දර්යය, අද්භූත ප්‍රවාද, ගැමි සදාචාරය ආදියට බලපෑ නව අභියෝගයන්හි විපාකයන් ගැන සියුම් වේදනාවකින් හා උපහාසයකින් යුතු ව ය.",Edmund G. Love
Jewels (මිණිකැට),"කතා නායිකාව වෙන සේරා බොහොම ලාබාල තරුණියක ලෙස විවාහ වෙන්නේ හීන බොහොමයක් පොදි බැඳ ගෙනයි. නමුත් ඇගේ සැමියා ඇය ගැන හෝ පවුල් ජීවිතයක් ගැන හෝ අවධානයක් දෙන්නේ නැත. ඉතින් විවාහයෙන් කෙටි කාලයකදී දික්කසාද තරුණියක් වෙන සේරා බොහොම හිත් අමාරුවෙන් කාලය ගත කරයි. ඒ කාලයේදී ඇගේ ජීවිතයට විලියම් ඇතුළු වෙයි. ගැඹුරු, සේරාත් විලියමුත් ශක්තිමත් ආදරයකින් බැඳෙන ප්‍රශ්නවලට මුහුණ දෙමින් ජීවිතය ගත කරයි. 'මිණි කැට' ඔවුන් හා ඔවුන්ගේ දරුවන්ගේ කතාවයි.",Danielle Steel / Koshalee Sirichandra
"The Colossus Rises

(ප්‍රතිමාවේ පිබිදීම)","ජැක් මැකින්ලේ අසාමාන්‍ය ගැටලුවකට මැදිවූ සාමාන්‍ය දරුවෙකි. මාස හයක් තුළ ඔහු මිය යාමට නියමිතය. හදිසි අනතුරකට ලක්වන ජැක් අද්භූත ස්ථානයක පිහිටි රෝහලකට ගෙනයනු ලබයි. ආයුධ රැගත් ආරක්ෂකයින්, අමුතු දරුවන් සහ අපූරු සත්වයන් එය ආරක්ෂා කරයි. පැන යාමට කිසිදු ඉඩක් නැති එම රෝහල පාලනය කරනු ලබන්නේ වයසක මහාචාර්යවරයෙකි. ජැක් ඉපැරණි අතුරුදන් ශිෂ්ටාචාරයක රජකුමරකුගෙන් පැවත එන බව මහාචාර්යවරයා පවසයි. ඉපැරණි ශිෂ්ටාචාරය අතුරුදන් වන විට මායාමය ලොකුලි හතක් සොරකම් කර ලොව පුරා විවිධ ස්ථානවල සඟවා තිබිණි. ඒවා නපුරු දෑත්වලට පත් වීමට පෙර සොයා ගැනීමට ජැක්ට සහ මිතුරන්ට සිදුවේ. ඔවුන් එයට අසමත් වුවහොත් ලෝකයෙන් ජීවය තුරන් වනු ඇත. ජැක්ට සහ පිරිසට එම අභියෝගය ජය ගැනීමට හැකිවේද?",Peter Lerangis / ඉරූෂා ග්‍රේරෝ
Spellbinder (දේශකයාණෝ),මෙයට පසුබිම් වී ඇත්තේ ඇන්ඩෘ ටැල්බට් නම් ආගමික දේශකවරයෙකු ගේ චරිතයයි. ලිංගිකත්වය හා මත්ද්‍රව්‍ය කෙරෙහි ලොල් වූ පුද්ගලයෙකු වූ නමුත් ඔහුගේ වෑයම වුයේ සත්‍ය ගවේෂණය කිරීම හා තමා වටා රොක් වන පොදු ජනයා විමුක්ති මාර්ගය කරා යොමු කිරීමය. නමුත් සියල්ල මුදල් මත පදනම් වු ලෝකයක තමාගේ අවංක ප්‍රයත්නය පවා මුදලට විකිණෙන බව ඔහුට එකවර අවබෝධවන්නේ නැත. අවසානයේ ආගමේ නාමයෙන් සිදුකරන කූට ව්‍යාපාරයට එරෙහිව හඬ නඟන්නට යාමෙන් ඔහුට උරුම වන්නේ මරණයයි. මෙය එක්තරා අන්දමකින් ඇමෙරිකානු සමාජය තුළ පවතින නිත්‍යවාදය හා මුදල් මත පදනම් ව සිදු කරන ආගමික ව්‍යාප්තවාදය සියුම් ලෙස විවේචනයට ලක් කරන කෘතියක් බව පෙනේ. එසේ වුවද එහිලා පුළුල්ව විවරණය කෙරෙනුයේ නූතන මිනිසාගේ ස්වභාවයයි. එම සත්‍යතාවය අපගේ පාඨකයින් උදෙසා ද යහපත් බලපෑමක් කරනු ඇතැයි අපේක්ෂා කළ හැක.,Francis Kane / මානෙල් ජයන්ති ගුණසේකර
"Safari Adventure
 (සෆාරි වික්‍රමය)","අප්‍රිකානු සිංහයාගේ ප්‍රියතම ආහාරය කුමක් විය හැකිද? ඒ කුහුඹු - වලසා හෙවත් බිම් ඌරා යැයි ඔබ දැන සිටියේද? එහෙත් කුහුඹු වලසකු දඩයම් කර ගැනීම වනාන්තරයේ රජා වූ සිංහයාටද පහසු නැත. ඒ මිනිත්තුවක් දෙකක් ඇතුළත සිටි තැනින් අතුරුදහන් වන්නට උගේ ඇති දක්ෂතාව නිසාය. කුහුඹු - වලසා සිටි තැනින් එකවර අතුරුදහන් වන්නේ කෙසේද? ලොව වේගවත්ම සත්ත්වයා චීටා ඉතාමත් මිත්‍රශීලී සතකු බවත් ඌ මස් අනුභව කරනවාට වඩා කරන්නේ ගොදුරේ ලේ උරා බීම බවත් ඔබ දැන සිටියේද? බයො බැබ් ගස් පිළිබඳ ඔබ දැන සිටියේ මොනවාද? අඩි පනහක පමණ උසට අඩි හැටක පමණ වට ප්‍රමාණයකින් යුතුව වැවෙන බයො බැබ් ගස්වල කඳ අභ්‍යන්තරය විශාල කුහරයක් බවත්, ඒ ඇතුළත මිනිසුන් විසි පස් දෙනකුට පමණ ලැගුම් ගත හැකි බවත් ඔබ දැන සිටියේද. ",Willard Price / කුමාර සිරිවර්ධන
The Legend of the Rift (ඇලෙක්සැන්ඩ්‍රියාවේ බිහිසුණු චාරිකාව),"දිගු කාලයක් පුරා අතුරුදහන්ව පැවැති සියුස් ප්‍රතිමාව සොයා ගැනීමෙන් පසුව මිතුරන් අතින් අනපේක්ෂිතව නිදහස් වී පලා ගියේ දීර්ඝ කාලයක් තිස්සේ සිරගත ව සිටි උල් හාර් රජතුමා ය. මේ කෲර පාලකයා එලෙසින් පලා ගියේ තනිවම නම් නොවීය. ඔහු ඇලීවත්, ශක්තියේ ලෝකුලසයත් පැහැර ගත්තේය. ඇලීව බේරා ගැනීමටත් ඔවුන් මුහුණ දී සිටින ප්‍රහේළිකාවන්ට විසඳුම් සොයා ගැනීමටත් ජැක් ඇතුළු මිතුරන්ට කාලය සහ අවකාශය අතරින් බෙහෙවින් භයංකර වූ චාරිකා කිහිපයකම නිරත වීමට සිදු විණි. ලෝක විනාශය වළක්වා ගැනීමේ අවස්ථාව තිබුණේ ද මේ ජැක් ඇතුළු තරුණ තෝරාගත්තවුන් අත ය. ඒ සඳහා ඔවුන්ට සිතා ගැනීමටවත් බැරි තරම් බලගතු බලයකින් සමන්විත ඓතිහාසික දොරටුවක් හරහා ගමන් කිරිමට ද සිදුවෙයි. එහෙත් ඔවුන්ගේ ඒ අපේක්ෂාවන් ඒ ආකාරයෙන්ම ඉෂ්ට කර ගැනීමට මේ යෞවන පිරිසට හැකියාව ලැබේ? ඊට කාලය ප්‍රමාණවත් වේද?",Peter Lerangis
"Twenty Chickens for a Saddle

(ලිම්පෝපෝ ගලාබසී)","රොබින් ස්කොට් සය හැවිරිදි වියේ දී ඇගේ දෙමාපියෝ නවසීලන්තයේ ගෙවූ සැපපහසු ජීවිතය අත්හැර දමා බොට්ස්වනාහි දුෂ්කර ගමන ගව මඩුවක වාසයට එති. එතැන් පටන් රොබින් සහ ඇගේ සොයුරු සොයුරියෝ උරගයන් අල්ලමින් ද කිඹුලන් ගැවසෙන ගංගාවල බෝට්ටු හබල් ගාමින් පතනබිම්වල අසුන් පිට නැග නිමක් නැති ගවේෂණ චාරිකාවල යෙදෙමින් ද ජීවිතය අත් විඳිති. සාම්ප්‍රදායික සමාජයේ ළමයින් මෙන් පාසල් නොයන ඔවුන් අධ්‍යාපනය ලබන්නේ ගහකොළ, කතා සිවුපාවා ඇසුරෙන් අම්මා පාඩම් කියා දෙන 'ගෙදර ඉස්කෝලෙන්'ය. එහෙත් 1980 දශකයේ මැද භාගයේදී අප්‍රිකාව මුහුණ දෙන ඒඩ්ස් ඛේදවාචකය ඔවුන්ගේ ජීවිතවල දිශානතීන්ට ද බලපෑම් යැයි කිව හැකි ද?","Robyn Scott / ප්‍රියංකා කහවණුගොඩ ,ඉන්ද්‍රාණි කරුණාරත්න"